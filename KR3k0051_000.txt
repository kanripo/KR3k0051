# -*- mode: mandoku-view; -*-
#+TITLE: 駢志
#+DATE: 2015-08-24 23:32:56.204812
#+PROPERTY: ID KR3k0051
#+PROPERTY: BASEEDITION WYG    
#+PROPERTY: JUAN 提要
<pb:KR3k0051_WYG_000-1a>¶
欽定四庫全書　　　　　子部十一¶
　駢志　　　　　　　　　類書類¶
　　提要¶
　　　　(臣/)等謹案駢志二十卷明陳禹謨撰禹謨有¶
　　　　經言枝指别著録是書取古事之相類者比¶
　　　　而録之對偶標題而各註其所出於條下不¶
　　　　立門目但以自甲至癸十干為序而大較以¶
　　　　類相從其中嗜博愛竒務盈卷帙如晏子宅¶
<pb:KR3k0051_WYG_000-1b>¶
　　　　晏子冡蘇秦宅蘇秦冡之類古來有宅有冡¶
　　　　者豈能徧収秦趙高為丞相漢趙髙為太守¶
　　　　之類古來同姓名者更難悉數又如平仲君¶
　　　　遷乃呉都賦之本文橘不踰淮貉不踰汶乃¶
　　　　考工記之成語因而採為駢句名為𨽻事實¶
　　　　則鈔胥齊梁來儷偶之文亦恐罄竹難盡至¶
　　　　于癸部所載及于經典一字之異同如浴乎¶
　　　　沂沿乎沂詠而歸詠而饋則經典釋文且将¶
<pb:KR3k0051_WYG_000-2a>¶
　　　　全録矣然所採既繁所儲遂富或一言而出¶
　　　　典各殊或兩事而行蹤相近多可以考證異¶
　　　　同辨别疑似所謂披沙簡金往往見寳又如¶
　　　　漢高母姓駁司馬貞依托班固碑之類亦頗¶
　　　　精確大致簡核精要不及前人而博贍典雅¶
　　　　則勝方中徳之古事比雖體例時有踈舛其¶
　　　　蒐羅排比之勤要未可盡没也乾隆四十五¶
　　　　年十月恭校上¶
<pb:KR3k0051_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR3k0051_WYG_000-3a>¶
駢志原序¶
不佞謨性庸塞特耽耆古籍自為諸生輙請之先莊靖¶
府君出所藏書披渉之時葢以什之七八理古以什之¶
二三攷今識迷於多旁宜莫能兩精已既屢試弗售府¶
君患之謂謨曰兒之好古亦何異資章甫而適越失正¶
鵠而修招乎於是始以強半攷今僅倖一捷隨敝縰視¶
公車義既謁選得獲庠三周星籥日督課諸生重以葺¶
黌宇脩獲乗諸務填委置古事未皇理也甲辰冬隨牒¶
<pb:KR3k0051_WYG_000-3b>¶
入南雍兩司成先生以一時名碩型范多士多士蒸¶
蒸鄉風六館仰遵明教無復事事入擁臯比青衿環侍¶
惟是整襟攤卷恣所畋漁而已同官或戲謂不佞曰此¶
堂其卿之書堂乎不佞戲應之曰此書堂何假南面百¶
城也比退食亦復爾爾兩禩間頗得諸未曾有苐苦善¶
忘謀劄而志焉獨念徃牒中事詞多肖不若臚列肖者¶
足備遺忘亦便商訂嘗憶曩時閲史如山公嫗謂甚肖¶
河伯婦蘇則膝不枕佞人甚肖羊侃床不坐閹人㟁側¶
<pb:KR3k0051_WYG_000-4a>¶
人言顧呉郡甚肖塹中兒呼蕭丹陽凡若干則曾述向¶
府君前府君喜而頷之顧未之志也兹益以近段所得¶
彚為一編命曰駢志大都史家為多問出諸子稗官自¶
隋唐而後則鮮及焉曰何不以類志也曰如以類業有¶
類部諸帙涵茹千古比物連類者在兹編何以稱焉計¶
卷率得二十為一集行之餘尚有待云萬厯丙午𤣥月¶
榖旦海虞陳禹謨書于金閶舟中¶
　¶
<pb:KR3k0051_WYG_000-4b>¶
　¶
　¶
　¶
　¶
　¶
　¶
　¶
　駢志原序¶
