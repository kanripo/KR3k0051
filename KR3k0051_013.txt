# -*- mode: mandoku-view; -*-
#+TITLE: 駢志
#+DATE: 2015-08-24 23:32:56.551484
#+PROPERTY: ID KR3k0051
#+PROPERTY: BASEEDITION WYG    
#+PROPERTY: JUAN 卷十三 
<pb:KR3k0051_WYG_013-1a>¶
欽定四庫全書¶
　駢志卷十三¶
　　　　　　　　　　　　明　陳禹謨　撰¶
　　庚部上¶
附寳感大電二十四月而生黄帝於夀丘¶
慶都感赤龍十有四月而生帝堯於丹陵¶
　帝王世紀黄帝母曰附寳見大電光繞北斗樞星照¶
　于郊野感附寳孕二十四月而生黄帝於夀丘¶
<pb:KR3k0051_WYG_013-1b>¶
　宋符瑞志帝堯母曰慶都赤龍感之一十四月而生¶
　堯于丹陵¶
握登見大虹意感而生舜于姚墟¶
修己見流星意感而生禹于石紐¶
　帝王世紀瞽瞍妻曰握登見大虹意感而生舜于姚¶
　墟　又崇伯鯀娶有莘氏女謂之女志志是謂脩己¶
　山行見流星貫昴夣接意感又吞神珠薏苡胷坼而¶
　生禹于石紐¶
<pb:KR3k0051_WYG_013-2a>¶
禹生石紐¶
禹生西羌¶
　水經注石紐鄉禹所生也今夷人共營之地方百里¶
　不敢居牧有罪逃野捕之者不逼能藏三年不為人¶
　得則共原之言大禹之神所祐之也¶
　陸賈新語文王生於東夷大禹出於西羌世殊而地¶
　絶法合而度同¶
禹卨逆生¶
<pb:KR3k0051_WYG_013-2b>¶
后稷順生¶
　論衡禹卨逆生闓母背而出¶
　又曰后稷順生不坼不副不感動母體¶
湯母感狼星之精¶
棄母履大人之迹¶
　金樓子成湯母感狼星之精又感黑龍而成¶
　宋符瑞志髙辛氏之世妃曰姜嫄助祭郊禖見大人¶
　迹履之當時歆如有人道感巳遂有娠而生男以為¶
<pb:KR3k0051_WYG_013-3a>¶
　不祥棄之隘巷牛羊避而不踐又送之山林之中㑹¶
　伐林者薦覆之又取而置寒氷上大鳥來以一翼藉¶
　覆之姜嫄以為異乃收養焉名之曰棄長為堯稷官¶
　有功于民¶
得于空桑¶
生于空桑¶
　吕氏春秋有侁氏女子採桑得嬰兒于空桑之中獻¶
　之其君其君令烰人養之察其所以然曰其母居伊¶
<pb:KR3k0051_WYG_013-3b>¶
　水之上孕夢有神告之曰臼出水而東走母明日視¶
　臼出水告其隣東走十里而顧其邑盡為水身因化¶
　為空桑¶
　又林間録樹提伽生于火中伊尹生於空桑¶
　春秋孔演圖孔子母徴在逰大冢之陂睡夣黑帝使¶
　請與已交語曰女乳必于空桑之中覺則若感生丘¶
　于空桑中¶
寤生¶
<pb:KR3k0051_WYG_013-4a>¶
寢生¶
　左傳初鄭武公娶于申曰武姜生莊公及共叔段莊¶
　公寤生驚姜氏故名曰寤生遂惡之(杜注寐寤而莊/公已生故驚而)¶
　(惡之得林注杜氏謂寤寐而莊公已生非也如此當/喜何  復驚而惡之史記云寤生生之難是也此當)¶
　(為難生故武姜困而後寤武/姜因寤而驚以其事名莊公)¶
　載記夀闐之在孕母胡掖氏因寢而産于被中¶
虎乳子文¶
虎乳秦氏¶
<pb:KR3k0051_WYG_013-4b>¶
　左傳初若敖娶於䢵生鬬伯比若敖卒從其母畜於¶
　䢵滛於䢵子之女生子文焉䢵夫人使棄諸夢澤中¶
　虎乳之䢵子田見之懼而歸夫人以告遂使收之楚¶
　人謂乳穀謂虎於莵故命之曰鬬榖於莵以其女妻¶
　伯比實為令尹子文¶
　水經注沔水西有孝子墓河南秦氏性至孝事親無¶
　倦親歿之後負土成墳常泣血墓側人有咏蓼莪者¶
　氏為泣涕悲不自勝于墓所得病不能食虎常乳之¶
<pb:KR3k0051_WYG_013-5a>¶
　百餘日卒今林木幽茂號曰孝子墓也¶
狼乳¶
猪嘘¶
　漢書張騫曰臣居匈奴中聞烏孫王號昆莫昆莫父¶
　難兠靡本與大月氏俱在祁連燉煌間小國也大月¶
　氏攻殺難兠靡奪其地人民亾走匈奴子昆莫新生¶
　傅父布就翎侯抱亡置草中為求食還見狼乳之又¶
　烏銜肉翔其旁以為神遂持歸匈奴單于愛養之及¶
<pb:KR3k0051_WYG_013-5b>¶
　壯以其父民衆與昆莫使將兵數有功¶
　論衡北夷槖離國王侍婢有娠王欲殺之婢對曰有¶
　氣大如鷄子從天而下我故有娠後産子捐於猪溷¶
　中猪以口氣嘘之不死復徙置馬欄中欲使馬藉殺¶
　之馬復以口氣嘘之不死王疑以為天子令其母收¶
　取奴畜之名東明令牧牛馬東明善射王恐奪其國¶
　也欲殺之東明走南至掩淲水以弓擊水魚鼈浮為¶
　梁東明得渡魚鼈解㪚追兵不得渡因都王夫餘故¶
<pb:KR3k0051_WYG_013-6a>¶
　北夷有夫餘國焉¶
盧綰與髙帝同日生¶
孝伯與武帝同日生¶
　漢書盧綰豐人也與髙祖同里綰親與髙祖太上皇相¶
　愛及生男髙祖綰同日生里中持羊酒賀兩家及髙¶
　祖綰壯學書又相愛也里中嘉兩家親相愛生子同¶
　日壯又相愛復賀羊酒¶
　北史宇文孝伯生與武帝同日¶
<pb:KR3k0051_WYG_013-6b>¶
子大之生母見一匹練¶
文伯之生父見一木杖¶
　論衡虞子大陳留東莞人也其生時以夜適免母身¶
　母見其上若一匹練狀徑上天明以問人人皆曰吉¶
　貴氣與天通長大仕宦位至司徒¶
　又公廣文伯河東蒲坂人也其生以夜半時適生有¶
　人從門呼其父名父出應之不見人有一木杖植其¶
　門側其父持杖入門以示人人占曰吉文伯長大學¶
<pb:KR3k0051_WYG_013-7a>¶
　宦位至廣漢太守¶
羊叔子記前身¶
劉三復記三生¶
　晉書羊祜字叔子年五嵗時命乳母取所㺯金鐶乳¶
　母曰汝先無此物祜即詣鄰人李氏東垣桑樹中探¶
　得之主人驚曰此吾亡兒所失物也云何持去乳母¶
　具言之李氏悲惋時人異之謂李氏子則祜之前身¶
　也¶
<pb:KR3k0051_WYG_013-7b>¶
　北夣𤨏言唐太和中李徳裕鎭淛西有劉三復者少¶
　貧苦學有才思時王人賫御書至以賜德裕德裕試¶
　其所為謂曰子可為我草表能立搆或歸以創之三¶
　復曰文理貴中不貴其速德裕以為當言三復又請¶
　曰漁歌樵唱皆傳公述作願以文集見示德裕出數¶
　軸與之三復乃體而為表德裕嘉之因遣詣闕求試¶
　果登第歴任臺閣三復能記三生事云曾為馬常患¶
　渴望驛而嘶傷其蹄則心連痛後三復乗焉過磽确¶
<pb:KR3k0051_WYG_013-8a>¶
　之地必為緩轡有轍石必去之其家不施門限慮傷¶
　馬蹄也¶
六月六日生¶
五月五日生¶
　吳越春秋注蜀石泉有禹廟相傳禹六月六日生¶
　史記齊田文嬰賤妾子也以五月五日生嬰勅令勿¶
　舉其母竊舉之文長成因兄弟以見嬰怒文啟曰君¶
　所以不舉五月子者何故嬰曰五月子者長與户齊¶
<pb:KR3k0051_WYG_013-8b>¶
　將不利其父母文曰人生受命于天乎將受命于戸¶
　邪嬰黙然文曰必受命于天君何憂邪必受命于户¶
　則髙其戸耳誰能至者嬰曰子休矣後文立是為孟¶
　嘗君　西京雜記王鳯以五月五日生其父以俗諺¶
　欲不舉其叔父曰昔田文以此日生以故事推之非¶
　不祥也遂舉之　殷芸小說胡廣本姓黄以五月五¶
　日生父母惡之藏之葫蘆棄之河流岸側居人收飬¶
　及長有盛名父母欲取之廣以為背其所生則害義¶
<pb:KR3k0051_WYG_013-9a>¶
　背其所養則忘恩兩無所歸託葫蘆生也　孝子傳¶
　紀邁五月五日生其母棄之村人紀善妻養之年六¶
　歲本父母云汝是我兒邁涕泣傭所得輙上母　宋¶
　書王鎭惡猛孫也以五月五日生家人因俗忌欲出¶
　令繼疎宗猛見竒之曰此非常兒將興吾門矣故名¶
　之為鎭惡　北齊書南陽王綽以五月五日辰時生¶
　强暴無度後為韓長鸞令親信誣謀反被殺經四百¶
　餘日大歛顔色毛髮皆如生俗曰五月五日生者腦¶
<pb:KR3k0051_WYG_013-9b>¶
　不壞故也　舊唐書崔信明以五月五日正中時生有¶
　異雀數頭身形甚小五色畢偹集于樹鼓翼齊鳴其¶
　聲清亮隋太史令史良使至青州遇而占之曰此兒¶
　必文藻煥爛聲名播于天下雀形旣小禄位殆不髙¶
　矣　陜西志唐肅宗時張嘉字伯達以五月五日生¶
　名五郎少好儒術以節義自負(癸辛雜志宋徽宗以/五月五日生以俗忌)¶
　(因改作十月十日為天寧節十困學齋雜録金轉運/田時秀字彦寔易縣人大定  九年進士所居里名)¶
　(半十行第五以五月五日生小名五兒年二十五應/鄉府省殿四試俱第五名年五十五以八月十五卒)¶
<pb:KR3k0051_WYG_013-10a>¶
　論衡云諱舉正月五月子以為正月五月子殺父與¶
　母不得已舉之父母偶死則信而謂之眞矣夫正月¶
　五月子何故殺父與母人之含氣在腹腸之内其生¶
　十月而産其一元氣也正與二月何殊五與六月何¶
　異而謂之凶也¶
河洛龍見¶
河洛鳳集¶
　易乾鑿度帝王始興河洛龍見察其黑首者人正白¶
<pb:KR3k0051_WYG_013-10b>¶
　者地正赤者天正¶
　沈約宋書黄帝齋于中宫坐于𤣥扈洛水之上有鳳¶
　皇集不食生蟲不履生草其雄自歌其雌自舞¶
黄龍神靈之精¶
青龍大辰之精¶
　瑞應圖黄龍者四龍之長四方之正色神靈之精也¶
　能巨細能幽明能短能長乍存乍亡王者不漉池而¶
　漁則應和氣而逰于池沼¶
<pb:KR3k0051_WYG_013-11a>¶
　魏繆襲青龍賦葢青龍者大辰之精木官之瑞　又¶
　瑞應圖青龍水之精垂雨而下不處深泉有仁聖君¶
　子在位不肖斥退則見¶
赤龍御圖¶
𤣥龜負書¶
　尚書中𠊱武王觀于河沉璧禮畢且退至于日昧榮¶
　灮并塞河青雲浮洛赤龍臨壇銜𤣥甲之圖吐之而¶
　去¶
<pb:KR3k0051_WYG_013-11b>¶
　又堯率羣臣東沉璧于河退𠊱至于下稷赤灮起𤣥¶
　龜負書出赤文成字¶
洛出龜書¶
洛見鯉文¶
　沈約宋書𤣥龜洛書者天符也王者德至川泉則洛¶
　出龜書¶
　河圖黄帝遊于洛見鯉魚長三丈青身無鱗赤文成¶
　字也¶
<pb:KR3k0051_WYG_013-12a>¶
屈軼指佞¶
萐莆殺蠅¶
　博物志黄帝時羣瑞畢臻有屈軼之草生于庭佞人¶
　入朝則草指之是以佞人不敢進　論衡太平之時¶
　屈軼生於庭之末若草之狀主指佞人　唐書云惟¶
　袁與薛人中屈軼¶
　說文萐莆瑞草也堯時生於庖厨扇暑而凉　宋志¶
　萐莆一名倚扇狀如蓬大枝葉小根根如絲轉而成¶
<pb:KR3k0051_WYG_013-12b>¶
　風殺蠅堯時生於厨　春秋潜潭巴曰君和則孶于¶
　庖厨　瑞應圖一名倚萐倚扇賓閣舜時生于厨¶
赤烏銜榖¶
赤爵銜書¶
　宋符瑞志武王伐紂渡孟津中流白魚躍入王舟王¶
　燔魚以告天有火自天止於王屋流為赤烏烏銜榖¶
　焉¶
　竹書紀年赤爵銜書及豐置於昌戸¶
<pb:KR3k0051_WYG_013-13a>¶
吕后望氣得沛公¶
亞父望氣知沛公¶
　漢書髙祖隱於芒碭山澤間吕后與人俱求常得之¶
　髙祖怪問之吕后曰季所居上常有雲氣故從往常¶
　得季髙祖喜沛中子弟或聞之多欲附者矣(按水經/注芒碭)¶
　(縣之間山澤深固多懷神智有仙者涓子注主並隱/碭山得道漢髙祖隱之吕后望氣知之即於是處)¶
　楚漢春秋項王在鴻門亞父曰吾使人望沛公其氣¶
　衝天五色相繆或似龍或似雲非人臣之相可誅之¶
<pb:KR3k0051_WYG_013-13b>¶
　漢髙祖㑹項羽范增目羽羽不應樊噲杖盾撞人入¶
　食豕肩羽壯之(按京房易𠊱曰何以知賢人隱師曰/視四方常有大雲五色具而不兩其)¶
　(下賢人/隱矣)¶
鳯凰下郡國¶
郡國送蒼麟¶
　郊祀志宣帝幸河東之明年正月鳯凰集祋祤于所¶
　集處得玉寳起歩夀宫乃下詔赦天下後間歲鳯凰¶
　神爵甘露降集京師赦天下其冬鳯凰集上林乃作¶
<pb:KR3k0051_WYG_013-14a>¶
　鳯皇殿以答嘉瑞明年正月復幸甘泉郊泰畤改元¶
　曰五鳯¶
　宣帝時鳯皇下郡國凡五十餘所¶
　載記石季龍時郡國前後送蒼麟十六白鹿七季龍¶
　命司虞張昌柱調之以駕芝葢列于充庭之乗¶
鸞止學宫¶
鸞棲槐樹¶
　東觀記王阜為重泉令鸞鳥集止學宫阜使椽沙疊¶
<pb:KR3k0051_WYG_013-14b>¶
　為張雅樂擊磬鳥舉足垂翼應聲而舞止縣庭留十¶
　餘日乃去¶
　决疑注申繕字公文治春秋讖緯隱居華隂光武徵¶
　不至有大鳥髙五尺鷄頭燕頷虵頸魚尾五色僃舉¶
　而多青棲繕槐樹旬時不去𢎞農太守以聞詔問百¶
　寮皆以為鳯太史令蔡衡對曰凡象鳯者有五多赤¶
　色者鳯多青色者鸞多黄色者鵷雛多紫色者鸑鷟¶
　多白色者鵠今此鳥多青乃鸞非鳯也上善其言王¶
<pb:KR3k0051_WYG_013-15a>¶
　公聞之咸遜位避繕不起¶
天馬¶
神馬¶
　漢書天子發書易(鄧展云發/易書以卜)曰神馬當從西北來得¶
　烏孫馬好名曰天馬及得宛汗血馬益壯更名烏孫¶
　馬曰西極馬宛馬曰天馬云¶
　華陽國志滇池縣郡治故滇國也有澤水周廻二百¶
　里所出深廣下流淺狹如倒流故曰滇池長老傳言¶
<pb:KR3k0051_WYG_013-15b>¶
　池中有神馬或交馬即生駿馬俗穪之曰滇池駒日¶
　行五百里¶
甘泉宫九莖夜光芝¶
華陽洞五種夜光芝¶
　漢舊儀元封二年甘泉宫産芝有九莖金色六葉朱¶
　實夜有光乃作芝房之歌神爵元年金芝九莖産於¶
　函德殿銅池中銅池承霤也¶
　眞誥羅江大霍有洞臺中有五色隱芝華陽洞亦有¶
<pb:KR3k0051_WYG_013-16a>¶
　五色夜光芝良常山有英火芝此物在地如熒火狀¶
　其實似草而非也大如豆形紫華夜視有光得食一¶
　枚心中一孔明食七枚七孔明可夜書計得食四十¶
　七枚夀萬年　按本草青芝曰龍芝赤芝曰丹芝黄¶
　芝曰金芝白芝曰玉芝黑芝曰𤣥芝紫芝曰木芝¶
　抱朴子赤者如珊瑚白者如截肪黑者如澤漆青者¶
　如翠羽黄者如紫金而皆光明洞徹如堅氷也晦夜¶
　去之二三百歩便望見其光矣¶
<pb:KR3k0051_WYG_013-16b>¶
神光興於殿傍¶
神光滿於壇上¶
　郊祀志漢宣帝即位由武帝正統興故立三年尊孝¶
　武廟為世宗行所廵狩郡國皆立廟告祠世宗廟日¶
　有白鶴集後庭以立世宗廟告祠孝昭寢有雁五色¶
　集殿前西河築世宗廟神光興於殿𠊓有鳥如白鶴¶
　前赤後青神光又興於房中如燭狀廣川國世宗廟¶
　殿上有鍾音門戸大開夜有光殿上盡明上乃下詔¶
<pb:KR3k0051_WYG_013-17a>¶
　赦天下¶
　梁武帝紀永熈五年春正月辛夘祀南郊大赦賜孝¶
　弟力田爵一級先是一日丙夜南郊令觧滌之等到¶
　郊所履行忽聞異香三隨風至及將行事奏樂迎神¶
　畢有神光圓滿壇上朱紫黄白雜色食頃乃滅¶
稱萬嵗者三¶
呼萬歲者三¶
　漢武帝紀帝至于中岳獲駮麃見夏后啟毋石翌日¶
<pb:KR3k0051_WYG_013-17b>¶
　親登嵩髙御史乗屬在廟旁吏卒咸聞呼萬歲者三¶
　于是令祠官加增太室祠以山下户三百為之奉邑¶
　名曰崈髙¶
　北史開皇十三年廓州界連雲山響稱萬歲者三詔¶
　頒郡國仍遣使醮山所其日景雲浮于上雉兎馴壇¶
　側¶
　又太原事跡雜記武德初太行山大聲曰唐國興理¶
　萬年¶
<pb:KR3k0051_WYG_013-18a>¶
上林僵栁自起¶
曲阿倒栁復生¶
　漢書昭帝元鳯二年上林有栁樹枯僵自起¶
　晉志康帝初為吳王成帝咸和六年五月曲阿有栁¶
　樹倒池六載是月忽復起生九年吳雄家桃榆復生¶
　又孝武帝四歲時哀帝興寧三年西昌縣脩明家僵¶
　栗復生¶
栁葉成文¶
<pb:KR3k0051_WYG_013-18b>¶
大木書文¶
　漢書上林僵栁復起生枝葉蟲嚙其葉成文曰公孫¶
　病已立¶
　稽神録梁開平二年使其將李思安改潞州營于壺¶
　關伐木為柵破一大木中朱書文六字曰天十四載¶
　石進思安表上之其羣臣皆賀以為十四年必有遠¶
　夷貢寳者司天少監徐鴻獨謂其所親曰自古無一¶
　字為年號者上天符命豈缺文乎吾以為丙申之歲¶
<pb:KR3k0051_WYG_013-19a>¶
　當有石氏王此地者天字取四字中兩畫加之于旁¶
　則丙字也移四字外圍以十貫之即申字也後至丙¶
　申歲晉髙祖以石姓起幷州如鴻之言¶
泰山石立¶
瓠山石立¶
　漢書眭𢎞傳孝昭元鳯三年正月泰山萊蕪山南匈¶
　匈有數千人聲民視之有大石自立髙丈五尺大四¶
　十八圍入地深八尺三石為足石立後有白鳥數千¶
<pb:KR3k0051_WYG_013-19b>¶
　下集其旁眭𢎞推春秋之意以為石栁皆隂類下民¶
　之象而泰山者岱宗之嶽王者易姓告代之處今大¶
　石自立僵栁自起非人力所為此當有從匹夫為天¶
　子者枯社木復生故廢之家公孫氏當復生者也孟¶
　意亦不知其所在即說曰漢家堯後有傳國之運漢¶
　帝宜誰差天下(誰問差擇也問/擇天下賢人)䄠以帝位孟竟以妖¶
　言誅(宣帝即位徵/孟子為郎)¶
　又東平煬王雲哀帝時無鹽危山土自起覆草如馳¶
<pb:KR3k0051_WYG_013-20a>¶
　道狀又瓠山召轉立雲及后謁自之石所祭治石象¶
　瓠山立石束倍草幷祠之建平三年息夫躬孫寵等¶
　共因幸臣董賢告之是時哀帝被疾多所惡事下有¶
　司逮王后謁下獄驗治¶
夢天謂已道成是我子¶
聞空中言唐公是天子¶
　南史參軍崔靈運夢天謂已蕭道成是我第十九子¶
　我去年已使授其天子位考自三皇五帝以降受命¶
<pb:KR3k0051_WYG_013-20b>¶
　之次至帝為十九也¶
　舊唐書髙祖為太原留守鎮幷州時武士彠詰朝嘗¶
　于街内獨行聞空中有言曰唐公是天子¶
神人呼太宗我令汝作天子¶
玉像呼睿宗爾後當為天子¶
　册府元龜唐太宗嘗夜于嘉猷門見神人長數丈素¶
　衣冠呼太宗曰我當令汝作天子太宗再拜忽不見¶
　又睿宗初生含凉殿則天乃於殿内造佛寺有玉像¶
<pb:KR3k0051_WYG_013-21a>¶
　焉及長閒觀其側玉像忽言爾後當為天子¶
隋煬居藩𢎞禮賀稱萬乗¶
則天男服天綱識為女主¶
　舊唐書隋煬帝居藩召乙弗𢎞禮相已𢎞禮跪而賀¶
　曰大王骨法非常必為萬乗之主誠願戒之在得煬¶
　帝即位召天下道術人置坊以居之仍令𢎞禮統攝¶
　帝見海内漸亂𤣥象錯謬内懐憂恐常謂𢎞禮曰卿¶
　昔相朕其言已驗且占相道術朕頗自知卿更相朕¶
<pb:KR3k0051_WYG_013-21b>¶
　今當何如𢎞禮逡廵不敢答帝廹曰卿言與朕術不¶
　同罪當死𢎞禮曰臣本觀相書凡人之相有類于陛¶
　下者不得善終臣聞聖人不相故知凡聖不同耳¶
　又則天初在襁褓袁天綱來至第中謂其母曰惟夫¶
　人骨法必生貴子乃召諸子令天綱相之見元慶元¶
　爽曰此二子皆保家之主官可至三品見韓國夫人¶
　曰此女亦大貴然不利其夫乳母時抱則天衣男子¶
　之服天綱曰此郞君子神色爽徹不可易知試令行¶
<pb:KR3k0051_WYG_013-22a>¶
　看于是歩于牀前仍令舉目天綱大驚曰此郞君子¶
　龍睛鳯頸貴人之極也更轉側視之又驚曰必若是¶
　女實不可窺測後當為天下之主矣¶
靴迹留石¶
蝸迹成天¶
　舊唐書武徳六年車騎將劉山濤上書言髙祖龍潜¶
　時數往來洛郊之莊曾踐二石靴迹見于石中至今¶
　猶在髙祖令鑿之深二寸餘其迹愈明乃止¶
<pb:KR3k0051_WYG_013-22b>¶
　酉陽雜俎睿宗為冀王時寢齋壁上蝸迹成天字懼¶
　遽掃之經數日如初及即位雕玉鑄黄金為蝸形分¶
　置于釋道像前¶
氣成樓閣¶
水變芳醪¶
　舊唐書肅宗自奉天而北夕次永夀百姓遮道獻牛¶
　酒有白雲起西北長數丈如樓閣之狀議者以為天¶
　子之氣¶
<pb:KR3k0051_WYG_013-23a>¶
　唐宣宗在藩時常從駕回而誤墜馬人不之覺比二¶
　更方能興時天大雪四顧悄無人聲上寒甚㑹廵警¶
　者至大驚上曰我灮王也不悟至此方困且渴若為¶
　我求水警者即于旁近得水以進遂委而去上良久¶
　起舉甌將飲顧甌中水盡為芳醪矣¶
當璧者神所立¶
像成者奉為王¶
　左傳初共王無冢適有寵子五人無適立焉乃大有¶
<pb:KR3k0051_WYG_013-23b>¶
　事于羣望而祈曰請神擇於五人者使主社稷乃徧¶
　以璧見于羣望曰當璧而拜者神所立也誰敢違之¶
　既乃與巴姬宻埋璧于太室之庭使五人齋而入拜¶
　康王跨之靈王肘加焉子干子晳皆逺之平王弱抱¶
　而入再拜皆壓紐¶
　魏書尒朱榮發晉陽猶疑所立乃以銅鑄髙祖及咸¶
　陽王禧等六王子孫像成者當奉為主惟莊帝獨就¶
　又榮既有異圖遂鑄金為己像數四不成¶
<pb:KR3k0051_WYG_013-24a>¶
野人與塊¶
蜀主報土¶
　左傳晉公子重耳之及於難也過衛衛文公不禮焉¶
　出於五鹿乞食於野人野人與之塊公子怒欲鞭之¶
　子犯曰天賜也稽首受而載之¶
　華陽國志周顯王之世蜀王有褒漢之地因獵谷中¶
　與秦惠王遇惠王以金一笥遺蜀王王報珍玩之物¶
　物化為土惠王怒羣臣賀曰天泰我矣王將得蜀土¶
<pb:KR3k0051_WYG_013-24b>¶
　地惠王喜乃作石牛五頭朝㵼金其後曰牛便金有¶
　養卒百人蜀人悅之使使請石牛惠王許之乃遣五¶
　丁迎石牛旣不便金怒遣還之乃嘲秦人曰東方牧¶
　犢兒秦人笑之曰吾雖牧犢當得蜀也¶
以夣搏占晉勝¶
以彗鬭占晉勝¶
　左傳城濮之役晉侯夣與楚子搏楚子伏已而盬其¶
　腦(杜注盬啑也林注夣搏時楚子/伏晉侯之上而以口啑其腦也)是以懼子犯曰吉我¶
<pb:KR3k0051_WYG_013-25a>¶
　得天楚伏其罪吾且柔之矣(杜注晉矦上向故得天/楚子下向地故伏其罪)¶
　(腦所以柔物子犯審見/事宜故權言以答夢)¶
　論衡晉文公將與楚成王戰于城濮彗星出楚楚操¶
　其柄以問咎犯咎犯對曰以彗鬬倒之者勝¶
次擲得雉¶
三擲盡盧¶
　晉書劉毅傳東府聚樗蒲大擲餘幷黑犢以還惟劉¶
　裕與毅在後毅次擲得雉大喜曰非不能盧不事此¶
<pb:KR3k0051_WYG_013-25b>¶
　耳裕因挼五木曰老兄試為卿答旣而四子俱黑其¶
　一子轉躍未定裕厲聲喝之即成盧焉毅曰亦知公¶
　不能以此見借¶
　載記慕容垂子寳因讌樗蒲誓之曰若富貴可期頻¶
　得三盧於是三擲盡盧寳拜而受賜故云五木之祥¶
董卓名讖¶
曹丕名讖¶
　英雄記時有謡言曰千里草何青青十日卜猶不生¶
<pb:KR3k0051_WYG_013-26a>¶
　又作董逃之歌¶
　吳録初魏文帝即位孫權嘗從容問羣臣曰曹丕以¶
　盛年即位恐孤不能及之諸卿以為何如羣臣未對¶
　闞澤曰不及十年丕其沒矣大王勿憂也權曰何以¶
　知之澤曰以字言之不十為丕此其數也文帝果七¶
　年而崩¶
探扎得符¶
鑄銅成像(見上/)¶
<pb:KR3k0051_WYG_013-26b>¶
　後漢書赤睂求軍中景王後者得七十餘人惟劉盆¶
　子與兄茂及前西安矦劉孝最為近屬樊崇等議曰¶
　聞古天子將兵稱上將軍乃書扎為符曰上將軍又¶
　以兩空扎置笥中遂於鄭北設壇塲祠城陽景王諸¶
　三老從事皆大㑹陛下列盆子等三人居中立以年¶
　次探扎盆子最㓜後探得符¶
耕時聞鞞鐸音¶
山中聞傳漏響¶
<pb:KR3k0051_WYG_013-27a>¶
　載記石勒方力耕毎聞鞞鐸之聲歸以告其母母曰¶
　作勞耳鳴非不祥也¶
　南史齊世祖避難揭陽山有白雀來集聞山中有清¶
　聲傳漏響¶
江寧九十九洲¶
灨石二十四灘¶
　梁本紀江陵先有九十九洲古老相承云洲滿百當¶
　出天子桓𤣥之為荆州刺史内懐簒逆之心乃遣鑿¶
<pb:KR3k0051_WYG_013-27b>¶
　破一洲以應百數隨而崩㪚竟無所成宋文帝為宜¶
　都王在藩一洲自立俄而文帝簒統後遇元兇之禍¶
　此洲還沒太清末枝江陽之閣浦復生一洲羣公上¶
　疏稱慶明年而帝即位承聖末其洲與大岸相通惟¶
　九十九云¶
　陳本紀武帝發南康灨石舊有二十四灘灘多巨石¶
　行旅以為難帝之發水暴起數丈三百里間巨石皆没¶
僣號夢得十二之期¶
<pb:KR3k0051_WYG_013-28a>¶
僭號筮得數年之期¶
　後漢書公孫述欲簒夣有人語之曰八厶子系十二¶
　為期覺謂其妻曰雖貴而祚短若何妻對曰朝聞道¶
　夕死尚可况十二乎㑹有龍出其府殿中夜有光耀¶
　述以為符瑞因刻其掌文曰公孫帝建武元年四月¶
　遂自立為天子號成家¶
　載記羅恒解思明等勸李夀稱鎮西將軍益州牧成¶
　都王稱藩于晉而任調與司馬蔡興侍中李豔及張¶
<pb:KR3k0051_WYG_013-28b>¶
　烈等勸夀自立夀命筮之占者曰可數年天子調喜¶
　曰一日尚為足而况數年乎思明曰數年天子孰與¶
　百世諸侯夀曰朝聞道夕死可矣任侯之言策之上¶
　也¶
　南史初荀伯玉微時有善相墓者謂其父曰君墓當¶
　出暴貴者但不得乆耳又出失行女子伯玉聞之曰¶
　朝聞道夕死可矣頃之伯玉姊當嫁明日應行今夕¶
　逃遁隨人去家尋求不能得後遂出家為尼伯玉卒¶
<pb:KR3k0051_WYG_013-29a>¶
　敗亡　又梁武帝以九錫之出范雲忽中疾居二日¶
　半召醫徐文伯視之文伯曰緩之一月乃復欲速即¶
　時愈政恐二年不復可救雲曰朝聞夕死而况二年¶
　文伯乃下火而床焉重衣以覆之有頃流汗于此即¶
　起二年果卒¶
髙祖忌栢人¶
征南忌彭亡¶
　史記髙祖從平城過趙趙王張敖朝夕袒韝蔽(徐廣/曰韝)¶
<pb:KR3k0051_WYG_013-29b>¶
　(者臂/捍也)自上食禮甚卑有子壻禮髙祖箕踞詈甚慢易¶
　之趙相貫髙趙午等年六十餘故張耳客也生平為¶
　氣乃怒曰吾王孱王也說王曰夫天下豪傑並起能¶
　者先立今王事髙祖甚恭而髙祖無禮請為王殺之¶
　張敖齧其指出血曰君何言之誤且先人亡國頼髙¶
　祖得復國徳流子孫秋毫皆髙祖力也願君無復出¶
　口貫髙趙午等十餘人皆相謂曰乃吾輩非也吾王¶
　長者不倍徳且吾等義不辱今怨髙祖辱我王故欲¶
<pb:KR3k0051_WYG_013-30a>¶
　殺之何乃洿王為乎令事成歸王事敗獨身坐耳漢¶
　八年上從東垣還過趙貫髙等乃壁人柏人(索隱曰/謂於柏)¶
　(人縣館舍壁中/著人欲為變也)要之置(韋昭曰為/供置也)上過欲宿心動問¶
　曰縣名為何曰柏人柏人者廹於人也不宿而去¶
　後漢書公孫述聞漢兵在平曲故遣大兵逆之及岑¶
　彭至武陽繞出延岑軍後蜀地震駭述大驚以杖擊¶
　地曰是何神也彭所營地名彭亡聞而惡之欲徙㑹¶
　日暮蜀刺客詐為亡奴降夜刺殺彭　范曄論曰昔¶
<pb:KR3k0051_WYG_013-30b>¶
　髙祖忌柏人之名違之以全福征南惡彭亡之地留¶
　之以生災豈幾慮自有明惑將期數使之然乎¶
兔死犬城¶
豆入牛口¶
　典畧睢固字白兔旣殺楊醜軍屯射犬時有巫誡固¶
　曰將軍字兔而此邑名犬兔見犬其勢必驚宜急移¶
　去固不從遂戰死¶
　舊唐書竇建徳為秦王所破中槍竄於牛口渚車騎¶
<pb:KR3k0051_WYG_013-31a>¶
　將軍白士讓楊武威生獲之先是軍中有童謡曰豆¶
　入牛口勢不得乆建徳竹至牛口渚甚惡之果敗于¶
　此地¶
周舒釋當塗之讖¶
譙周廣杜瓊之言¶
　蜀志時人有問春秋讖于周舒曰代漢者當塗髙此¶
　何謂也舒曰當途髙者魏也鄉黨學者私傳其語又¶
　譙周問于杜瓊曰昔周徵君以為當塗髙者魏也其¶
<pb:KR3k0051_WYG_013-31b>¶
　義何也瓊答曰魏闕名也當塗而髙聖人取類而言¶
　耳又問周曰寧復有所怪邪周曰未達也瓊又曰古¶
　者名官職不言曹始自漢已來名官盡言曹吏言屬¶
　曹卒言侍曹此殆天意也¶
　又譙周因杜瓊言乃觸類而長之曰春秋傳著晉穆¶
　矦名太子曰仇弟曰成師師服曰異哉君之名子也¶
　嘉耦曰妃怨耦曰仇今君名太子曰仇弟曰成師始¶
　兆亂矣兄其替乎其後果如服言及漢靈帝名二子¶
<pb:KR3k0051_WYG_013-32a>¶
　曰史矦董矦旣立為帝後皆免為諸矦與師服言相¶
　似也先主諱偹其訓具也後主諱禪其訓授也如言¶
　劉已具矣當授與人也意者甚于穆矦靈帝之名子¶
　後宦人黄皓弄權于内景耀五年宫中大樹無故自¶
　折周深憂之無所與言乃書柱曰衆而大期之㑹具¶
　而授若何復言曹者衆也魏者大也衆而大天下其¶
　當㑹也具而授如何復有立者乎蜀旣亡咸以周言¶
　為驗周曰此雖已所推尋然有所因由杜君之辭而¶
<pb:KR3k0051_WYG_013-32b>¶
　廣之耳殊無神思獨至之異也¶
潁水清灌氏寧¶
淮流竭王氏滅¶
　漢書灌夫不好文學喜任俠已(師古曰/已必也)然諾諸所以¶
　交通無非豪傑大猾家累數千萬食客日數十百人¶
　陂池田園宗族賔客為權利横潁川潁川兒歌之曰¶
　潁水清灌氏寧潁水濁灌氏族¶
　南史王悅之賛曰昔晉初渡江王導卜其家世郭璞¶
<pb:KR3k0051_WYG_013-33a>¶
　云淮流竭王氏滅觀夫晉氏以來諸王冠冕不替葢¶
　亦人倫所得豈唯世禄之所傳乎及於陳亡之年淮¶
　流實竭曩時人物掃地盡矣斯乃興亡之兆已有前¶
　定天之所廢豈智識之所謀乎¶
王長孫卜火光為吉事¶
蘇伯阿望鬱蔥為佳氣¶
　論衡光武帝建平元年十二月甲子生于濟陽宫後¶
　殿第二内中皇考為濟陽令時夜無火室内自明皇¶
<pb:KR3k0051_WYG_013-33b>¶
　考怪之即召功曹吏充蘭使出問卜工蘭與馬下卒¶
　蘇永俱之卜王長孫所長孫卜謂永蘭曰此吉事也¶
　毋多言　按光武皇帝産于濟陽宫鳯凰集于地嘉¶
　禾生于屋¶
　又王莽時謁者蘇伯阿能望氣使過舂陵城郭鬱鬱¶
　蔥蔥及光武到河北與伯阿見問曰卿前過舂陵何¶
　用知其佳氣也伯阿對曰見其鬱鬱蔥蔥耳¶
白狗子為庾氏凶徵¶
<pb:KR3k0051_WYG_013-34a>¶
自額駒為李氏休徵¶
　晉書庾氷令郭璞筮其後嗣卦成曰卿諸子並富貴¶
　盛然有白龍者凶徵至矣後氷子蘊為廣州刺史妾¶
　房内忽有一新生白狗子莫知所由來其妾秘愛之¶
　不令蘊知狗轉長大蘊入見狗眉眼分明又身至長¶
　而弱異于常狗蘊甚怪之將出共視在衆人前忽失¶
　所在蘊慨然曰殆白龍乎¶
　北史凉武昭王李暠嘗與吕光太史令郭黁及其同¶
<pb:KR3k0051_WYG_013-34b>¶
　母弟宋繇同宿黁起謂繇曰君當位極人臣李君必¶
　有國土之分家有騧黄馬生白額駒此其時也及吕¶
　光末燉煌䕶軍馮翊等以昭王溫毅有惠政推為寧¶
　朔將軍燉煌太守昭王初難之㑹宋繇仕于業告歸¶
　言于昭王曰兄忘郭黁言邪白額駒今已生矣¶
夢梓化松¶
夢庭生梓¶
　逸周書太姒夢太子發取周庭之梓樹于商闕間化¶
<pb:KR3k0051_WYG_013-35a>¶
　為松栢柞棫¶
　漢武故事衛子夫入宫嵗餘不得見因涕泣請出上¶
　曰吾昨夜夣子夫中庭生梓樹數株豈非天意乎是¶
　日幸之有娠¶
叔孫夣豎牛¶
文帝夣鄧通¶
　左傳初穆子去叔孫氏及庚宗遇婦人使私為食而宿¶
　焉問其行告之故哭而送之適齊娶于國氏生孟丙¶
<pb:KR3k0051_WYG_013-35b>¶
　仲壬夣天壓已弗勝顧而見人黑而上僂深目而豭¶
　喙號之曰牛助予乃勝之旦而皆召其徒無之且曰¶
　志之及宣伯奔齊饋之宣伯曰魯以先子之故將存¶
　吾宗必召女召女何如對曰願之乆矣魯人召之不¶
　告而歸旣立所宿庚宗之婦人獻以雉問其姓對曰¶
　余子長矣能奉雉而從我矣召而見則所夣也未問¶
　其名號之曰牛曰唯皆召其徒使視之遂使為豎有¶
　寵長使為政¶
<pb:KR3k0051_WYG_013-36a>¶
　漢書鄧通以濯舩為黄頭郞文帝嘗夣欲上天不能¶
　有一黄頭郞推上天顧見其衣凥𢃄後穿覺而之漸¶
　臺以夣中隂目求推者即見鄧通其衣後穿夣中所¶
　見也召問其名姓姓鄧名通鄧猶登也文帝甚說尊¶
　幸之日日異(評曰傳說以胥靡發明王之夣精相通/也乃黑僂黄頭亦復入夣固知衺正之)¶
　(機感應良/不偶矣)¶
夣負登天¶
夣扶上山¶
<pb:KR3k0051_WYG_013-36b>¶
　左傳晉景公之卒也小臣有晨夣負公以登天及日¶
　中負晉矦出諸厠遂以為殉¶
　北史隋文帝夣欲上髙山而不能得崔彭捧脚李盛¶
　扶肘乃得上因謂彭曰死生當與爾俱王邵曰此夣¶
　大吉上髙山者明髙崇大安永如山也彭猶彭祖李¶
　猶李老二人扶持寔為長夀之徴上聞之喜見容色¶
　其年上崩未幾崔彭亦卒¶
三馬食槽兆晉之興¶
<pb:KR3k0051_WYG_013-37a>¶
射馬為戯兆晉之亡¶
　晉帝紀魏武察宣帝有雄豪志又嘗夣三馬同食一¶
　槽甚惡焉因謂太子丕曰司馬懿非人臣也必與汝¶
　家事太子素與帝善毎相全佑故免　又漢晉春秋¶
　氐池縣大栁谷口夜激波涌溢其聲如雷曉而有蒼¶
　石立水中長一丈六尺髙八尺白石畫之為十三馬¶
　一牛一鳥八卦玉玦之象皆隆起其文曰大討曹適¶
　水中甲寅帝惡其討也使鑿去為計以蒼石窒之宿¶
<pb:KR3k0051_WYG_013-37b>¶
　昔而白石滿焉至晉初其文愈明馬象皆煥徹如玉¶
　又恭帝㓜時性頗忍急及在藩國曾令善射者射馬¶
　為戲既而有人云馬者國姓自殺之不祥帝亦悟甚¶
　悔之¶
十八公¶
十一禄¶
　吳書初丁固為尚書夣松樹生其腹上謂人曰松字¶
　十八公也後十八嵗吾其為公乎卒如夣焉¶
<pb:KR3k0051_WYG_013-38a>¶
　南史梁吉士瞻夣得一積鹿皮從而數之有十一領¶
　及覺喜曰鹿者禄也吾當居十一禄乎自其仕進所¶
　莅已九及除二郡心惡之¶
夣四刀為益州¶
得剪刀為交州¶
　晉書王濬字士治為廣漢太守夜夢懸三刀於卧屋¶
　梁上須臾又益一刀濬驚覺意甚惡之主簿李毅再¶
　拜賀曰三刀為州字又益一者明府其臨益州乎及¶
<pb:KR3k0051_WYG_013-38b>¶
　賊張𢎞殺益州刺史皇甫晏果遷濬為益州刺史¶
　世語爰宗為郡守南界有刻石爰至其下醼有人於¶
　石下得剪刀者衆咸異之主簿對曰昔長沙桓王嘗¶
　飲餞孫洲父老云此洲狹而長君當為長沙事果應¶
　夫三刀為州今得交刀君亦當為交州後果作交州¶
　又北史薛琡嘗夣張亮於山上挂絲以告亮且占之¶
　曰山上絲幽字也君其為幽州乎數月而騐¶
夣身生八翼¶
<pb:KR3k0051_WYG_013-39a>¶
夣柱轉三匝¶
　晉書陶侃夣生八翼飛而上天見天門九重已登其¶
　八唯一門不得入閽者以杖擊之因墜地折其左翼¶
　及寤左服猶痛又嘗如厠見一人朱衣介幘歛板曰¶
　以君長者故來相報君後當為公位至八州都督¶
　北史陽休之在洛將仕夜夣見黄河北驛道上行從¶
　東向西道南有一冢極髙大休之歩登冢頭見一銅¶
　柱趺為蓮花形休之從西北登一柱礎上以手捉一¶
<pb:KR3k0051_WYG_013-39b>¶
　柱柱遂右轉休之呪曰柱轉三匝吾至三公柱遂三¶
　匝而止休之尋寤意如在鄴城東南者其夣竟驗云¶
夣射雁得大夫職¶
夣盜羊得陽城令¶
　洛陽伽藍記建義陽城太守薛令伯聞太原王誅百¶
　官立莊帝棄郡東走忽夢射得鴈以問楊元慎元慎¶
　曰卿執羔大夫執鴈君當得大夫之職俄然令伯除¶
　為諫議大夫¶
<pb:KR3k0051_WYG_013-40a>¶
　又京兆許超夣盜羊入獄問於元慎曰君當得陽城¶
　令其後有功封陽城侯元慎觧夣義出方途隨意㑹¶
　情皆有神驗　按元慎意思深長善於觧夣孝昌年¶
　廣陵王元淵初除儀同三司縂衆十萬討葛榮夜夣¶
　著衮衣倚槐樹而立以為吉徵問于元慎曰三公之¶
　祥淵甚悦之元慎退還告人曰廣陵死矣槐字是木¶
　傍鬼死後當得三公廣陵果為葛榮所殺追贈司空¶
　公終如其言¶
<pb:KR3k0051_WYG_013-40b>¶
歆自知當為公¶
舒自知當為公¶
　列異傳華歆為諸生時嘗宿人門外主人婦夜産有¶
　頃兩吏詣門便辟易却相謂曰公在此躊躇良乆一¶
　吏曰籍當定奈何得住乃前向歆拜相將入出幷行¶
　共語曰當與幾歲一人曰當三歲天明歆去後欲驗¶
　其事至三歲故往問兒消息果已死歆乃自知當為¶
　公¶
<pb:KR3k0051_WYG_013-41a>¶
　晉書魏舒嘗詣野主人妻夜産俄而聞車馬之聲相¶
　問曰男也女也曰男書之十五以兵死復問寢者為¶
　誰曰魏公舒後十五載詣主人問所生兒何在曰因¶
　條桑為斧傷而死舒自知當為公矣裴松之云按晉¶
　陽秋説魏舒少時寄宿事亦如之以為理無二人俱¶
　有此事將由傳者不同今寧信列異¶
羊伏㕔下¶
麕入府中¶
<pb:KR3k0051_WYG_013-41b>¶
　論衡㑹稽東郡都尉禮文伯時羊伏㕔下其後遷為¶
　東萊太守¶
　又都尉王子鳯時麕入府中其後遷丹陽太守¶
樵所得貂蟬¶
冠上集飛蟬¶
　南史江淹年十三時孤貧嘗采薪以養母曾於樵所¶
　得貂蟬一具將鬻以養母母曰此汝休徵也可留待¶
　得侍中著之至是果如母言¶
<pb:KR3k0051_WYG_013-42a>¶
　又朱异除中書郞時秋日始拜有飛蟬正集异武冠¶
　上時咸謂蟬珥之兆¶
岸側人言顧吳郡¶
壍中兒呼蕭丹陽¶
　南史顧琛景平中為朝請假還東日晚至方山於時¶
　商旅數十船悉泊岸側有一人𤣥衣介幘執鞭屏諸¶
　船云顧吳郡部伍尋至應泊北岸于是諸船各東西¶
　俄有一假裝至事力甚寡仍泊向處人問顧吳郡早¶
<pb:KR3k0051_WYG_013-42b>¶
　晚至船人答無顧吳郡又問何船曰顧朝請耳莫不¶
　驚怪琛意竊知為善徵因誓之曰若得郡當於此立¶
　廟至是果為吳郡乃立廟方山號白馬廟云¶
　又齊宗室傳景明中沈攸之于荆州舉兵武帝時鎮¶
　江州盆城新吳侯蕭景先夜乗船忽聞壍中有小兒¶
　呼蕭丹陽未測何人聲聲不絶試問誰空中應曰賊¶
　尋當平何事嚴訪語訖不復言即窮討之了不見明¶
　旦以白帝帝曰攸之自無所至焉知汝後不作丹陽¶
<pb:KR3k0051_WYG_013-43a>¶
　尹景先曰寧有作理尋而攸之首至及永明三年詔¶
　以景先為丹陽尹謂曰此授欲驗往年盆城壍空中¶
　言耳　又梁武帝行次熨斗洲有人長八尺餘容貎¶
　衣冠皓然皆白縁江呼曰蕭王大貴¶
李氏瑞槐¶
趙氏瑞棗¶
　北夣𤨏言唐李公福河中永樂有宅庭槐一本抽三¶
　枝直過當舍屋脊一枝不及同堂兄弟三人曰石曰¶
<pb:KR3k0051_WYG_013-43b>¶
　程皆登宰執惟福一人歴鎮使相而已¶
　又石晉朝趙令公瑩家庭有樗棗樹婆娑異常四遠¶
　俱見有望氣者詣其鄰里問人曰此家合有登宰輔¶
　者里叟曰無之然趙令先得小兒相兒得非此應乎¶
　術士曰王氣方盛不在身當在其子孫耳後中令由¶
　太原判官大拜出將入相則前言果效也　孫光憲¶
　曰凡士之宦達非止一途或以才升或由命遇則盛衰¶
　之氣亦隨人而效之向者槐棗異常豈非王氣先集¶
<pb:KR3k0051_WYG_013-44a>¶
　邪不然何榮茂挺特拔聳之如是¶
晉厲公視逺歩髙¶
周單子視下言徐¶
　左傳成公十六年公㑹諸侯於周單襄公見晉厲公¶
　視遠歩髙告公曰晉將有亂魯侯曰敢問天道也抑¶
　人故也對曰吾非瞽史焉知天道吾見晉君之容殆¶
　必禍者也夫君子目以定體足以從之是以觀其容¶
　而知其心矣目以處誼足以歩目晉侯視遠而足髙¶
<pb:KR3k0051_WYG_013-44b>¶
　目不在體而足不歩目其心必異矣目體不相從何¶
　以能乆夫合諸侯民之大事也於是虖觀存亡故國¶
　將無咎其君在㑹歩言視聽必皆無讁則可以知德¶
　矣視遠曰絶其誼足髙曰棄其德言爽曰反其信聽¶
　滛曰離其名夫目以處誼足以踐德口以庇信耳以¶
　聽名者也故不可不慎偏喪有咎既喪則國從之晉¶
　侯爽二吾是以云後二年晉人殺厲公¶
　又昭公十一年夏周單子㑹于戚視下言徐晉叔向¶
<pb:KR3k0051_WYG_013-45a>¶
　曰單子其死虖朝有著定㑹有表衣有襘𢃄有結㑹¶
　朝之言必聞于表著之位所以昭事序也視不過結¶
　襘之中所以道容貌也言以命之容貌以著之失則¶
　有闕今單子為王官伯而命事于㑹視不登𢃄言不¶
　過歩貌不道容而言不昭矣不道不恭不昭不從無¶
　守氣矣十二月單成公卒¶
見蔡君之惰知其不免¶
見令尹之儀知其不終¶
<pb:KR3k0051_WYG_013-45b>¶
　左傳蔡景侯歸自晉入於鄭鄭伯享之不敬子産曰¶
　蔡君其不免乎日其過此也君使子展往勞于東門¶
　而敖吾曰猶將更之今還受享而惰廼其心也君小¶
　國事大國而惰敖以為己心將得死乎若不免必由¶
　其子其為君也滛而不父僑聞之如是者必有子旤¶
　三十年為世子般所殺¶
　又衛北宫文子見楚令尹圍之儀言於衛侯曰令尹¶
　似君矣將有他志雖獲其志弗能終也公曰子何以¶
<pb:KR3k0051_WYG_013-46a>¶
　知之對曰詩云敬慎威儀惟民之則令尹無威儀民¶
　無則焉民所不則以在民上不可以終¶
郤錡將事不敬孟獻知其必亡¶
成子受脤不敬劉子知其不反¶
　左傳晉侯使郤錡乞師于魯將事不敬孟獻子曰郤¶
　氏其亡乎禮身之幹也敬身之基也郤子無基且先¶
　君之嗣卿也受命以求師將社稷是衛而惰棄君命¶
　也不亡何為十七年郤氏亡¶
<pb:KR3k0051_WYG_013-46b>¶
　又成公十三年諸侯朝王遂從劉康公伐秦成肅公¶
　受賑于社不敬劉子曰吾聞之曰民受天地之中以¶
　生所謂命也是以有禮義動作威儀之則以定命也¶
　能者養之以福不能者敗以取禍是故君子勤禮小¶
　人盡力勤禮莫如致敬盡力莫如惇篤敬在養神篤¶
　在守業國之大事在祀與戎祀有執膰戎有受脤神¶
　之大節也今成子惰棄其命矣其不反乎五月成肅¶
　公卒¶
<pb:KR3k0051_WYG_013-47a>¶
寗子以傲享知苦成之亡¶
穆子以僭登知孫子之亡¶
　左傳成公十四年衛定公享苦成叔甯惠子相苦成¶
　叔敖甯子曰苦成家其亡乎古之為享食也以觀威¶
　儀省禍福也故詩曰兕觥其觩㫖酒思柔匪徼匪傲¶
　萬福來求今夫子傲取禍之道也後三年苦成家亡¶
　又襄公七年衛孫文子聘于魯君登亦登叔孫穆子¶
　相趨進曰諸侯之㑹寡君亦嘗後衛君今吾子不後¶
<pb:KR3k0051_WYG_013-47b>¶
　寡君寡君未知所過吾子其少安孫子亡辭亦亡悛¶
　容穆子曰孫子必亡為臣而君過而不悛亡之本也¶
　十四年孫子逐其君而外叛¶
受玉惰　　　　　執幣傲¶
受璽堕¶
　左傳天王使召武公内史過賜晉侯命受玉惰過歸¶
　告王曰晉侯其無後乎王賜之命而惰于受瑞自棄¶
　也已其何繼之有禮國之幹也敬禮之輿也不敬則¶
<pb:KR3k0051_WYG_013-48a>¶
　禮不行禮不行則上下昏何以長世¶
　又楚子越椒來聘執幣傲叔仲惠伯曰是必滅若敖¶
　氏之宗傲其先君神弗福也¶
　晉書太后遣使迎髙貴鄉公曹髦于元城而立之改¶
　元曰正元天子受璽墮舉趾髙景帝聞而憂之¶
莫敖舉趾髙¶
曹髦舉趾髙(見上/)¶
　左傳楚屈瑕伐羅鬬伯比送之還謂其御曰莫敖必¶
<pb:KR3k0051_WYG_013-48b>¶
　敗舉趾髙心不固矣¶
生子知以賄死¶
生子知必破亡¶
　晉語叔魚生其母視之曰是虎目而豕喙鳶肩而牛¶
　腹谿壑可盈是不可饜也必以賄死遂弗視　又揚¶
　食我生叔向之母聞之往及堂聞其號也乃還曰其¶
　聲豺狼之聲也終滅羊舌氏之宗者必是子也(按注/揚叔)¶
　(向邑也食我叔向子伯/石也其母夏姫之女)¶
<pb:KR3k0051_WYG_013-49a>¶
　南史文元袁皇后初生元凶劭自詳視之使持白帝¶
　此兒形貌異常必破國亡家不可舉便欲殺之文帝¶
　狼狽至後殿戸外手撥幔禁之乃止¶
野鳥入室主人將去¶
野獸入家主人將去¶
　漢書賈誼為長沙傅三年有鵩飛入誼舍止于坐隅¶
　鵩似鴞不祥鳥也誼旣以謫居長沙長沙卑濕誼自¶
　傷悼以為夀不得長乃為賦以自廣其辭曰單閼之¶
<pb:KR3k0051_WYG_013-49b>¶
　歲四月孟夏庚子日斜鵩集予舍止於坐隅貌甚閒¶
　暇異物來崪(崪音/萃)發書占之讖言其度曰野鳥入室¶
　主人將去¶
　晉書凉後主諱歆字士業用刑頗嚴又繕築不止從¶
　事主簿汜稱上疏諌曰臣聞政之不修則垂災譴以¶
　誡之二年十一月狐上南門諺云野獸入家主人將¶
　去今狐上南門亦災之大也　按論衡云楚王英¶
　宫樓未成鹿走上堦其後果薨魯昭公且出鸜鵒來¶
<pb:KR3k0051_WYG_013-50a>¶
　巢其後季氏逐昭公昭公奔齊遂死不還昌邑王時¶
　夷鴣鳥集宫殿下王射殺之以問郞中令龔遂遂對¶
　曰夷鴣野鳥入宫亡之徵也其後昌邑王竟亡盧奴¶
　令田光與公孫賀等謀反其且覺時狐鳴光舍屋上¶
　光心惡之其後事覺坐誅¶
李意其示先主敗徵¶
王子年示苻堅敗徵¶
　神仙傳仙人李意其蜀人也傳世見之云是漢文帝¶
<pb:KR3k0051_WYG_013-50b>¶
　時人先主欲伐吳遣人迎意其意其到先主禮敬之¶
　問以吉凶意其不答而求紙筆畫作兵馬器仗數十¶
　紙已便以手一一裂壞之又畫作一大人掘地埋之¶
　便竟去先主大不喜而自出軍征吳大敗還忿恥發¶
　病死衆人乃知意其畫作大人而埋之者即是言先¶
　主死意¶
　晉書王嘉字子年時苻堅將南征遣使者問之嘉曰¶
　金剛火彊乃乗使者馬正衣冠徐徐東行數百歩而¶
<pb:KR3k0051_WYG_013-51a>¶
　策馬馳反脫衣服棄冠履而歸下馬踞床一無所言¶
　使者還告堅不寤復遣問之曰吾世祚云何嘉曰未¶
　央咸以為吉明年癸未敗于淮南所謂未年而有殃¶
　也¶
流星投亮營¶
妖星見豫分¶
　晉陽秋有星赤而芒角自東北西南流投于諸葛亮¶
　營三投再還往大還小俄而亮卒　漢晉春秋云亮¶
<pb:KR3k0051_WYG_013-51b>¶
　卒于郭氏塢¶
　晉書祖逖為奮威將軍豫州刺史先是華譚庾闡問¶
　術人戴洋洋曰祖豫州九月當死初有妖星見于豫¶
　州之分歴陽陳訓又謂人曰今年西北大將當死逖¶
　亦見星曰為我矣方平河北而天欲殺我此乃不祐¶
　國也俄卒于雍丘豫州士女若喪考妣譙梁百姓為¶
　之立祠王敦乆懐逆亂畏逖不敢發至是始得肆意¶
　焉¶
<pb:KR3k0051_WYG_013-52a>¶
服劉鳥¶
截齊婦¶
　晉書趙王倫於殿上得異鳥問皆不知名累日向夕¶
　宫西有素衣小兒言是服劉鳥倫使録小兒幷鳥閉¶
　置牢室明旦開視戸如故幷失人鳥所在倫目上有¶
　瘤時以為妖焉¶
　又初齊王冏之盛也有一婦人詣大司馬府求寄産¶
　吏詰之婦人曰我截齊便去耳識者聞而惡之時又¶
<pb:KR3k0051_WYG_013-52b>¶
　謡曰著布袙腹為齊持服俄而冏誅　周書晉公䕶¶
　未誅之前强練曾手持一大瓠到䕶第門外抵而破¶
　之乃大言曰瓠破子苦未幾而䕶誅¶
陸機始臨戎而牙旗折¶
桓𤣥始簒位而旂竿折¶
　晉書陸機始臨戎而牙旗折意甚惡之列軍自朝歌¶
　至于河橋鼔聲聞數百里漢魏以來出師之盛未嘗¶
　有也長沙王乂奉天子與機戰于鹿苑機軍大敗¶
<pb:KR3k0051_WYG_013-53a>¶
　又桓𤣥始簒龍旂竿折時𤣥田獵無度飲食奢恣土¶
　木妨農又多姦謀故木失其性天戒若曰旂所以掛¶
　三辰章著明也旂竿之折髙明去矣𤣥果敗　案眞¶
　人水鏡經曰凡軍始出立牙竿必令完堅若有折將¶
　軍不利牙門旗竿軍之精也即周禮司常職云軍旅¶
　㑹同置旌門是也¶
甘卓照鏡不見其頭¶
仲文照鏡不見其靣¶
<pb:KR3k0051_WYG_013-53b>¶
　晉書甘卓性先寛和忽便彊塞徑還襄陽意氣騷擾¶
　舉動失常自照鏡不見其頭視庭樹而頭在樹上心¶
　甚惡之其家金櫃鳴聲似槌鏡清而悲巫云金櫃將¶
　離是以悲鳴主簿何無忌及家人皆勸令自警卓轉¶
　更狠愎聞諫輙怒方散兵使大佃而不為偹功曹榮¶
　建固諫不納襄陽太守周慮等宻承王敦意知卓無¶
　偹詐言湖中多魚勸卓遣左右皆捕魚乃襲害卓于¶
　寢傳首于敦¶
<pb:KR3k0051_WYG_013-54a>¶
　又殷仲文照鏡不見其靣數日而遇禍仲文善屬文¶
　為世所重謝靈運嘗云若殷仲文讀書半袁豹則文¶
　才不减班固言其文多而見書少也¶
聽太常樂知隋室不乆將盡¶
聞胡琵琶知隋煬往而不反¶
　北史萬寳常聽太常所奏樂泫然泣曰樂聲滛厲而¶
　哀天下不乆將盡時四海全盛聞言者皆謂不然大¶
　業之末其言卒驗¶
<pb:KR3k0051_WYG_013-54b>¶
　又王令言妙達音律大業末煬帝將幸江都令言之¶
　子嘗於戸外彈胡琵琶作翻調安公子曲令言時卧¶
　室中聞之驚起曰變變急呼其子曰此曲興自早晚¶
　其子曰頃來有之令言遂歔欷流涕謂其子曰汝慎¶
　無從行帝必不反子問其故令言曰此曲宫聲往而¶
　不返宫君也吾所以知之帝竟被弑于江都¶
李嗣眞觀樂于太清而知太子廢¶
裴知古奏樂于太廟而知中宗立¶
<pb:KR3k0051_WYG_013-55a>¶
　舊唐書李嗣貞博學曉音律時章懐太子居春宫嗣¶
　貞嘗於太清觀奏樂謂道士劉槩輔儼曰此曲何哀¶
　思不和之甚也槩儼曰此太子所作寳慶樂也居數¶
　日太子廢為庶人¶
　又裴知古善于音律長安中為太樂丞神龍元年正¶
　月春享西京太廟知古與其事謂萬年令元行冲曰¶
　金石諧和當有吉慶之事其在唐室子孫乎其月中¶
　宗即位復改國為唐知古又能聽婚夕環珮之聲知¶
<pb:KR3k0051_WYG_013-55b>¶
　其夫妻終始¶
潘安仁詩讖¶
劉希夷詩讖¶
　晉書孫秀誣石崇潘岳為亂初被收俱不相知崇已¶
　送在市岳後至崇謂之曰安仁卿亦復爾邪岳曰可¶
　謂白首同所歸岳金谷詩云投分寄石友白首同所¶
　歸乃成其讖¶
　唐新語劉希夷一名庭芝汝州人少有文華好為宫¶
<pb:KR3k0051_WYG_013-56a>¶
　體詩詞㫖悲苦不為時人所重善彈琵琶嘗為白頭¶
　翁詠云今年花落顔色改明年花開復誰在既而自¶
　悔曰我此詩讖與石崇白首同所歸何異乃更作一¶
　聯云年年嵗嵗花相似歲歲年年人不同旣而歎曰¶
　此句復似向讖矣然死生有命豈復由此乃兩存之¶
　詩成未周歲為姦人所殺或云宋之問害之後孫翌¶
　撰正聲集以希夷詩為集中之最由是大為人所稱¶
　或云之問害希夷而以洛陽之詩為己作至今載此¶
<pb:KR3k0051_WYG_013-56b>¶
　篇在之問集中　又北夣𤨏言唐乾寧中昌美典䕫¶
　州時屬夏潦峽漲湍險里俗云灔澦大如馬瞿塘不¶
　可下于是行李輟棹而俟水齊去焉有朝官李嶤學¶
　士挈家自蜀沿流將之江陵郡牧以水勢正惡且望¶
　少駐以圖利渉隴西怱遽殆為人之促召堅請東下¶
　不能止之才鼔行橈長揖而别州將目送之際盤渦¶
　呀裂吸其船而倒卓一家溺死初隴西文賦中有金¶
　釵墜井賦至是讖焉¶
<pb:KR3k0051_WYG_013-57a>¶
毎百除九¶
毎百除六¶
　南史梁武帝末年都下用錢毎百皆除其九謂為九¶
　伯已而有侯景之亂及江寧將覆毎百覆除六文稱¶
　為六伯識者以為九者陽九六者百六葢符厯數非¶
　人事也¶
亡秦者胡¶
滅石者陵¶
<pb:KR3k0051_WYG_013-57b>¶
　史記秦始皇廵北邊從上郡入燕人盧生使入海還¶
　以鬼神事因奏録圖書曰亡秦者胡也始皇乃使將¶
　軍蒙恬發兵三十萬人北擊胡略取河南地(鄭𤣥曰/胡胡亥)¶
　(秦二世名也秦見圖書不/知此為人名反偹北胡)¶
　載記石季龍十三子五人為冉閔所殺八人自相殘¶
　害初讖言滅石者陵尋而石閔徙封蘭陵公季龍惡¶
　之改蘭陵為武興郡至是終為閔所滅　史臣曰夫¶
　從逆則凶事符影響為咎必應理若循環季龍之殪¶
<pb:KR3k0051_WYG_013-58a>¶
　晉人旣窮其酷永曾(冉閔/字)之誅羯士亦殲其類無徳¶
　不報斯之謂乎¶
蒼者胡象¶
蒼者胡色¶
　晉書董養傳永嘉中洛城東北歩廣里中地䧟有二¶
　鵞出焉其蒼者飛去白者不能飛養聞嘆曰昔周時¶
　所盟㑹狄泉卽此地也今有二鵞蒼者胡象白者國¶
　家之象其可盡言乎顧謂謝鯤阮孚曰易稱知幾其¶
<pb:KR3k0051_WYG_013-58b>¶
　神乎君等可深藏矣¶
　南史胡藩傳廣固之役夜忽有鳥大如鵞蒼黑色飛¶
　入帝帳裏衆以為不祥藩賀曰蒼黑者北方色北人¶
　歸我大吉之象明旦攻城䧟之¶
知伊川將為戎地¶
知晉室必為胡破¶
　左傳初平王之東遷也辛有適伊川見被髪而祭於¶
　野者曰不及百年此其戎乎其禮先亡矣(後秦晉遷/陸渾之戎)¶
<pb:KR3k0051_WYG_013-59a>¶
　(於伊川杜注辛有周大夫伊川周地允姓之戎居陸/渾在秦晉西北二國誘而徙之伊川遂從戎號至今)¶
　(為陸渾縣也計此去辛有過百年而云/不及百年傳舉其事驗不必其言信)¶
　晉書五行志泰始之後中國相尚用胡床貊槃及為¶
　羌煮貊炙貴人富室必畜其器吉亨嘉㑹皆以為先¶
　太康中又以氊為絈頭及絡𢃄袴口百姓相戯曰中¶
　國必為胡所破夫氊毳産於胡而天下以為絈頭𢃄¶
　身袴口胡旣三制之矣能無敗乎¶
　¶
<pb:KR3k0051_WYG_013-59b>¶
　¶
　¶
　¶
　¶
　¶
　¶
　¶
　駢志巻十三¶
