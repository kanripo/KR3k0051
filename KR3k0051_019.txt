# -*- mode: mandoku-view; -*-
#+TITLE: 駢志
#+DATE: 2015-08-24 23:32:56.725566
#+PROPERTY: ID KR3k0051
#+PROPERTY: BASEEDITION WYG    
#+PROPERTY: JUAN 卷十九 
<pb:KR3k0051_WYG_019-1a>¶
欽定四庫全書¶
　駢志卷十九¶
　　　　　　　　　　　　眀　陳禹謨　撰¶
　　癸部上¶
王肅三反¶
郄公三反¶
　魏志劉實以王肅方于事上而好下佞已此一反也¶
　性嗜榮貴而不求茍合此二反也吝惜財物而治身¶
<pb:KR3k0051_WYG_019-1b>¶
　不穢此三反也¶
　世說郗公體中有三反方于事上好下佞已一反治¶
　身清貞大脩計校二反自好讀書憎人學問三反¶
　又唐李嶠三戾性好榮遷憎人升進性好文章憎人¶
　才筆性好貪濁憎人受財¶
三良為政鄭未可間¶
三良為殉秦不東征¶
　左傳鄭伯使太子華聴命于會言于齊侯曰洩氏孔¶
<pb:KR3k0051_WYG_019-2a>¶
　氏子人氏三族實違君命若君去之以為成我以鄭¶
　為内臣君亦無所不利焉齊侯将許之管仲曰君以¶
　禮與信屬諸侯而以姦終之無乃不可乎鄭有叔詹¶
　堵叔師叔三良為政未可間也齊侯辭焉¶
　又秦伯任好卒以子車氏之三子奄息仲行鍼虎為¶
　殉皆秦之良也國人哀之為之賦黄鳥君子曰秦穆¶
　之不為盟主也宜哉死而棄民先王違世猶詒之法¶
　而况奪之善人乎詩曰人之云亡邦國殄瘁無善人¶
<pb:KR3k0051_WYG_019-2b>¶
　之謂若之何奪之古之王者知命之不長是以並建¶
　聖哲樹之風聲分之采物著之話言為之律度陳之¶
　藝極引之表儀予之法制告之訓典教之防利委之¶
　常秩道之以禮則使毋失其土宜衆𨽻賴之而後即¶
　命聖王同之今縱無法以遺後嗣而又収其良以死¶
　難以在上矣君子是以知秦之不復東征也¶
晏子授纓而乘去莊公之難¶
蒯芮驅車而入死莊公之難¶
<pb:KR3k0051_WYG_019-3a>¶
　韓詩外傳崔杼弑莊公合士大夫盟盟者皆脫劍而¶
　入言不疾指血至者死所殺者十餘人次及晏子奉¶
　杯血仰天而嘆曰惡乎崔杼將為無道而殺其君于¶
　是盟者皆視足崔杼謂晏子曰子與我吾將與子分¶
　國子不與我殺子直兵將推之曲兵將鈎之吾願子¶
　之圖之也晏子曰吾聞畱以利而倍其君非仁也刼¶
　以刃而失其志者非勇也詩曰莫莫葛藟延于條枚¶
　愷悌君子求福不回嬰其可回矣直兵推之曲兵鈎¶
<pb:KR3k0051_WYG_019-3b>¶
　之嬰不之革也崔杼曰舍晏子晏子起而出授纓而¶
　乘其僕馳晏子撫其手曰麋鹿在山林其命在庖厨¶
　命有所懸安在疾驅安行成節然後去之¶
　又齊崔杼弑莊公荆蒯芮使晉而反其僕曰君之無¶
　道也四隣諸侯莫不聞也以夫子而死之不亦難乎¶
　荆蒯芮曰善哉而言也早言我能諌諌而不用我能¶
　去今既不諌又不去吾聞之食其食死其事吾既食¶
　亂君之食又安得治君而死之遂驅車而入死其事¶
<pb:KR3k0051_WYG_019-4a>¶
　僕曰人有亂君猶必死之我有治長可無死乎乃結¶
　轡自刎于車上君子聞之曰荆蒯芮可謂守節死義¶
　矣僕夫則無為死也猶飲食而遇毒也詩曰夙夜匪¶
　懈以事一人荆先生之謂也¶
晏子能知越石父¶
晏子不知北郭騷¶
　史記越石父賢在縲紲中晏子出遭之塗解左驂贖¶
　之載歸弗謝入閨久之越石父請絶晏子戄然攝衣¶
<pb:KR3k0051_WYG_019-4b>¶
　冠謝曰嬰雖不仁免子于厄何子求絶之速也石父¶
　曰不然吾聞君子詘于不知己而信于知己者方吾¶
　在縲紲中彼不知我也夫子既以感寤而贖我是知¶
　己知己而無禮固不如在縲紲之中晏子于是延入¶
　為上客¶
　呂覽齊有北郭騷者結罘罔梱蒲葦織屨履以養其¶
　母猶不足踵門見晏子曰願乞所以養母晏子之僕¶
　謂晏子曰此齊國之賢者也其義不臣乎天子不友¶
<pb:KR3k0051_WYG_019-5a>¶
　乎諸侯於利不茍取於害不茍免今乞所以養母是¶
　說夫子之義也必與之晏子使人分倉粟分府金而¶
　遺之辭金而受粟有間晏子見疑於齊君出奔過北¶
　郭騷之門而辭北郭騷沐浴而出見晏子曰夫子將¶
　焉適晏子曰見疑於齊君將出奔北郭子曰夫子勉¶
　之矣晏子上車太息而歎曰嬰之亡豈不宜哉亦不¶
　知士甚矣晏子行北郭子召其友而告之曰說晏子¶
　之義而常乞所以養母焉吾聞之曰養及親者身伉¶
<pb:KR3k0051_WYG_019-5b>¶
　其難(伉/當)今晏子見疑吾將以身死白之著衣冠令其¶
　友操劍奉笥而從造于君庭求復者曰晏子天下之¶
　賢者也去則齊國必侵矣必見國之侵也不若先死¶
　請以頭託白晏子也因謂其友曰盛吾頭於笥中奉¶
　以託退而自刎也其友因奉以託其友謂規者曰北¶
　郭子為國故死吾將為北郭子死也又退而自刎齊¶
　君聞之大駭乘驛而自追晏子及之國郊請而反之¶
　晏子不得已而反聞北郭騷之以死白已也曰晏嬰¶
<pb:KR3k0051_WYG_019-6a>¶
　之亡豈不宜哉亦愈不知士甚矣¶
寗戚南山白石歌¶
楊惲南山種豆歌¶
　淮南子寗戚欲干齊桓公困窮無以自逹于是為商¶
　旅將任車以商於齊暮宿於郭門外桓公郊迎客夜¶
　開門辟任車爝火甚衆越飰牛車下擊牛角而疾商¶
　歌桓公聞之曰異哉非常人也命後車載之因授以¶
　政其歌曰南山矸白石爛生不逢堯與舜禪短布單¶
<pb:KR3k0051_WYG_019-6b>¶
　衣適至骭從昏飯牛薄夜半長夜漫漫何時旦¶
　漢書楊惲報孫會宗書其詩曰田彼南山蕪穢不治¶
　種一頃豆落而為萁人生行樂耳須富貴何時(評曰/南山)¶
　(之歌一也寗戚以致齊桓之異楊惲以取漢宣之/誅士之遭際亦何常哉詎可謂戚工而笑惲拙也)¶
有功見疑¶
有罪見信¶
　韓非子樂羊為魏將而攻中山其子在中山中山之¶
　君烹其子而遺之羮樂羊坐於幕下而啜之盡一杯¶
<pb:KR3k0051_WYG_019-7a>¶
　文侯謂堵師贊曰樂羊以我故而食其子之肉答曰¶
　其子而食之且誰不食樂羊罷中山文侯賞其功而¶
　疑其心¶
　又孟孫獵得麑使秦西巴載之持歸其母隨之而啼¶
　秦西巴弗忍而與之孟孫歸至而求麑答曰余弗忍¶
　而與其母孟孫大怒逐之居三月復召以為其子傅¶
　其御曰曩將罪之今召以為子傅何也孟孫曰夫不¶
　忍麑又且忍吾子乎故曰巧詐不如拙誠樂羊以有¶
<pb:KR3k0051_WYG_019-7b>¶
　功見疑秦西巴以有罪益信¶
呂範以忠誠見信¶
周谷以能欺不用¶
　吳志孫策使呂範典主財計孫權時年少私從有求¶
　範必關白不敢專許當時以此見望權守陽羡長有¶
　所私用䇿或料覆功曹周谷輙為傅著簿書使無譴¶
　問權臨時悅之及後統事以範志誠厚見信任以谷¶
　能欺更簿書不用也(評曰楚䇿有之人有挑其隣室/者長者詈之少者許之後竟取)¶
<pb:KR3k0051_WYG_019-8a>¶
　(長者或曰夫非詈汝者邪曰在人欲其許我在我欲/其詈人也此足喻仲謀愛憎之變矣昔漢高賞季布)¶
　(之罪誅丁固之/功亦以此乎)¶
灌𤓰合梁楚之交¶
争桑搆吳楚之戰¶
　賈太傅新書昔梁大夫宋就為邉縣令與楚隣界梁¶
　亭楚亭皆種𤓰梁亭劬力數灌其𤓰𤓰美楚亭田窳¶
　而稀灌其𤓰𤓰惡楚令以梁𤓰之美怒其𤓰之惡因¶
　夜徃竊搔梁𤓰皆有死焦者矣梁亭覺之因請其尉¶
<pb:KR3k0051_WYG_019-8b>¶
　亦欲竊徃報搔𤓰宋就曰是搆怨召禍之道也令人¶
　竊為楚亭夜灌其𤓰令勿知也楚旦而徃𤓰則已灌¶
　𤓰日以美楚亭怪而察之則梁亭之為也楚令大悅¶
　因以聞楚王楚王曰此梁之隂讓也乃謝以幣而請¶
　交於梁王¶
　吕氏春秋楚之邊邑曰卑梁其處女與吳之邊邑處¶
　女桑於境上戲而傷卑梁之處女卑梁人操其傷子¶
　以讓吳人吳人應之不恭怒殺而去之吳人徃報之¶
<pb:KR3k0051_WYG_019-9a>¶
　盡屠其家卑梁公怒曰吳人焉敢攻吾邑舉兵反攻¶
　之老弱盡殺之矣吳王夷昧聞之怒使人舉兵侵楚之¶
　邊邑克夷而後去之吳楚以此大格實為鷄父之戰¶
毛義奉檄動顔¶
趙曄奉檄心耻¶
　東觀記毛義性恭儉謙約少時家貧以孝行稱南陽¶
　張奉慕其名往候之坐有頃府檄到當以義為守令¶
　義奉檄持入白母喜動顔色¶
<pb:KR3k0051_WYG_019-9b>¶
　謝承後漢書趙曄少嘗為縣吏奉檄送督郵心耻於¶
　厮役遂棄車馬去到犍為資中詣杜撫受韓詩究竟¶
　其術¶
道經九折阪¶
敕入鳯莊門¶
　漢書王陽為益州刺史至卭僰九折阪歎曰奉先人¶
　遺體奈何數乘此險後以病去及王尊為刺史至其¶
　阪問吏曰此非王陽所畏道邪尊叱其馭曰驅之王¶
<pb:KR3k0051_WYG_019-10a>¶
　陽為孝子王尊為忠臣¶
　南史宋眀帝敕謝莊子朏謝鳯子超宗從鳯莊門入¶
　二人俱至超宗曰君命不可以不徃乃趨而入朏曰¶
　君處臣以禮進退不入時人兩稱之以比王陽王尊¶
婁敬不敢易衣¶
叔孫乃變其服¶
　漢書婁敬戍隴西過雒陽高帝在焉敬脫輓輅見齊¶
　人虞將軍曰臣願見上言便宜虞將軍欲與解衣敬¶
<pb:KR3k0051_WYG_019-10b>¶
　曰臣衣帛衣帛見衣褐衣褐見不敢易衣¶
　又漢王從五諸侯入彭城叔孫通降漢王通儒服漢¶
　王憎之乃變其服短衣楚製漢王喜¶
思堇哭澤便生¶
思堇惜錢不買¶
　晉書劉殷曾祖母盛冬思堇而不言食不飽者一旬¶
　矣殷怪而問之王言其故殷時年九嵗乃于澤中慟¶
　哭曰殷罪釁深重幼丁艱罰王母在堂無旬日之養¶
<pb:KR3k0051_WYG_019-11a>¶
　殷為人子而所思無獲皇天后土願垂哀愍聲不絶¶
　者半日於是忽若有人云止止聲殷收淚視地便有¶
　堇生焉因得斛餘而歸食而不减至時堇生乃盡¶
　北史崔和位平昌太守家巨富而性吝埋錢數百斛¶
　其母李春思堇惜錢不買後其子軌盜錢百萬背和¶
　亡走¶
庾彦達分秩奉姊¶
朱脩之未曽贍姊¶
<pb:KR3k0051_WYG_019-11b>¶
　南史庾彦達為益州刺史攜姊之鎭資給供奉中分¶
　秩祿西土稱焉¶
　又朱脩之儉刻無潤貴為刺史未曽供贍其姊徃姊¶
　家姊為設菜羮粗飯以激之脩之曰此是貧家好食¶
　進之致飽¶
不欲婿為張掖守¶
特乞婿為徐州長¶
　漢書張禹為成帝所敬厚帝嘗親拜禹牀下禹頓首¶
<pb:KR3k0051_WYG_019-12a>¶
　謝恩歸誠言老臣有四男一女愛女甚於男逺嫁為¶
　張掖太守蕭咸妻不勝父子私情思于相近上即時¶
　徙咸為𢎞農太守¶
　北史崔光曽啟其女壻彭城劉敬徽云敬徽為荆州¶
　五隴戍主隨夫行常慮冦抄南北分張乞為徐州長¶
　兼别駕暫集京師眀帝許之¶
所居塵埃滿積¶
輙令拭席洗床¶
<pb:KR3k0051_WYG_019-12b>¶
　南史周捨性儉素衣服器用居處牀席如布衣之貧¶
　者每入官府雖廣厦華堂閨閤重邃捨居之則塵埃¶
　滿積以荻為障壊亦不修¶
　又庾仲文性好潔士大夫造之者未出户輙令人拭¶
　席洗牀時陳郡殷冲亦好净小吏非淨浴新衣不得¶
　近左右士大夫小不整潔每容接之仲文好潔反是¶
　每以此見譏¶
虞翻骨體不媚¶
<pb:KR3k0051_WYG_019-13a>¶
魏徴舉動嫵媚¶
　虞翻别傳曰翻放棄南方云自恨疏節骨體不媚犯¶
　上獲罪當長沒海隅生無可與語死以青蠅為弔客¶
　使天下一人知己者足以不恨¶
　舊唐書太宗宴於丹霄樓酒酣太宗謂長孫無忌曰¶
　魏徴王珪昔在東宮盡心所事當時誠亦可惡我能¶
　拔擢用之以至今日足為無愧古人然徴每諌我不¶
　從發言輙即不應何也對曰臣以事有不可所以陳¶
<pb:KR3k0051_WYG_019-13b>¶
　論若不從輙應便恐此事即行帝曰但當時且應更¶
　别陳論豈不得耶徴曰昔舜誠羣臣爾無面從退有¶
　後言若臣面從陛下方始諌此即退有後言豈是稷¶
　契事堯舜之意耶帝大笑曰人言魏徴舉動疎慢我¶
　但覺嫵媚適為此耳徴拜謝曰陛下導之使言臣所¶
　以敢諌若陛下不受臣諌豈敢數犯龍鱗¶
鯀入羽淵¶
鯀伏羽山¶
<pb:KR3k0051_WYG_019-14a>¶
　史記舜登用攝行天子之政巡狩行視鯀之治水無¶
　狀乃殛鯀于羽山以死　正義曰鯀之羽山化為黄¶
　能入于羽淵(能音乃來反下/三㸃為三足也)¶
　連山易曰有崇伯鯀伏于羽山之野　又山海經曰¶
　洪水滔天鯀竊帝之息壤以堙水不待帝命帝令祝¶
　融殺鯀羽郊¶
湯時有榖生于庭¶
太戊桑榖生于朝¶
<pb:KR3k0051_WYG_019-14b>¶
　吕覽成湯之時有榖生于庭昏而生比旦其大拱吏¶
　請卜其故湯退卜者曰吾聞祥者福之先者也見祥¶
　而為不善則福不至妖者禍之先者也見妖而為善¶
　則禍不至於是早朝晏退問疾弔䘮務鎮撫百姓三¶
　日而榖止故禍兮福之所倚福兮禍之所伏聖人所¶
　獨見衆人焉知其極¶
　殷本紀帝太戊立伊陟為相亳有祥桑榖共生于朝¶
　一暮大拱帝太戊懼問伊陟伊陟曰臣聞妖不勝徳¶
<pb:KR3k0051_WYG_019-15a>¶
　帝之政其有闕與帝其修徳太戊從之而祥桑枯死¶
　(按高誘注書叙云伊陟相太戊亳有祥桑榖共生於/朝太戊太甲之孫太康之子也號為中宗滿兩手曰)¶
　(拱湯生仲丁仲丁生太甲太甲生太康太康生太戊/凡五君矣此云湯之時不亦繆乎由此觀之曝咸陽)¶
　(市門無敢增損一字者明畏不韋之勢耳/故揚子雲恨不及其時車載其金而歸也)¶
齊桓公讀書于堂上¶
楚成王讀書于殿上¶
　莊子桓公讀書于堂上輪扁斲輪于堂下釋椎鑿而¶
　上問桓公曰敢問公之所讀者為何言邪公曰聖人¶
<pb:KR3k0051_WYG_019-15b>¶
　之言也曰聖人在乎公曰已死矣曰然則君之所讀¶
　者古人之糟粕已矣桓公曰寡人讀書輪人安得議¶
　乎有說則可無說則死輪扁曰臣也以臣之事觀之¶
　斲輪徐則甘而不固疾則苦而不入不徐不疾得之¶
　于手而應于心口不能言有數存焉于其間臣不能¶
　以喻臣之子臣之子亦不能受之于臣是以行年七¶
　十而老斲輪古之人與其不可傳也死矣然則君之¶
　所讀者古人之糟粕已夫¶
<pb:KR3k0051_WYG_019-16a>¶
　韓詩外傳楚成王讀書于殿上而輪扁在下作而問¶
　曰未審主君所讀何書也成王曰先聖之書輪扁曰¶
　此真先聖王之糟粕耳非美者也成王曰子何以言¶
　之輪扁曰以臣輪言之夫以規為圓矩為方此其可¶
　付乎子孫者也若夫合三木而為一應乎心動乎體¶
　其不可得而傳者也以為所傳真糟粕耳故唐虞之法¶
　可得而改也其喻人心不可及矣¶
抱罋出井¶
<pb:KR3k0051_WYG_019-16b>¶
負缶入井¶
　莊子云子貢過漢隂見一丈人方將為圃畦鑿隧而¶
　入井抱罋而出灌子貢曰有械于此後重前輕汲水¶
　若抽名曰桔橰日浸百畦用力寡而見功多子不欲¶
　乎¶
　說苑衛有五丈夫俱負缶入井出而灌韭終日竟一¶
　區鄧析過下車教之曰為機重其後輕其前命曰桔¶
　橰終日溉韭百區不倦¶
<pb:KR3k0051_WYG_019-17a>¶
夏后入民室適乳斧傷之子¶
舒公詣主人適生斧傷之男¶
　呂覽夏后氏孔甲田于東陽萯山天大風晦盲(暝/也)孔¶
　甲迷惑入于民室主人方乳或曰后來見良日也之¶
　子是必大吉或曰不勝也之子是必有殃后乃取其¶
　子以歸曰以為余子誰敢殃之子長成人幕動折橑¶
　斧斫斬其足遂為守門者孔甲曰嗚呼有疾命矣夫¶
　乃作為破斧之歌¶
<pb:KR3k0051_WYG_019-17b>¶
　晉書魏舒嘗詣野主人妻夜産俄而聞車馬之聲¶
　相問曰男也女也曰男書之十五以兵死復問寢者¶
　為誰曰魏公舒後十五載詣主人問所生兒何在曰¶
　因條桑為斧傷而死¶
師曠鼓琴而平公瘙病¶
雍門鼓琴而孟嘗歔欷¶
　韓子平公問師曠曰清商固最悲乎師曠曰不如清¶
　徴公曰清徴可得而聞乎師曠曰不可古之聽清徴¶
<pb:KR3k0051_WYG_019-18a>¶
　者皆有徳義之君也今吾君徳薄不足以聽平公曰¶
　寡人之所好者音也願試聽之師曠不得已援琴一¶
　鼓一奏之有𤣥鶴二八道南方來集于郎門之垝再¶
　奏之而列三奏之延頸而鳴舒翼而舞音中宫商之¶
　聲聲聞于天平公大悅坐者皆喜平公提觴而起為¶
　師曠壽反而問曰音莫悲于清徴乎師曠曰不如清¶
　角平公曰清角可得而聞乎師曠曰不可昔者黄帝¶
　合鬼神于泰山之上駕象車而六蛟龍畢方並轄蚩¶
<pb:KR3k0051_WYG_019-18b>¶
　尤居前風伯進掃雨師灑道虎狼在前鬼神在後螣¶
　蛇伏地鳯皇覆上大合鬼神作為清角今主君徳薄¶
　不足聽之聽之將恐有敗平公曰寡人老矣所好者¶
　音也願遂聽之師曠不得已而鼓之一奏而有𤣥雲¶
　從西北方起再奏之大風至大雨隨之裂帷幕破俎¶
　豆隳廊瓦坐者散走平公恐懼伏于廊室之間晉國¶
　大旱赤地三年平公之身遂瘙病¶
　桓譚新論雍門周以琴見孟嘗君曰先生鼓琴亦能¶
<pb:KR3k0051_WYG_019-19a>¶
　令文悲乎對曰臣之所能令悲者先貴而後賤昔富¶
　而今貧擯壓窮巷不交四隣不若身材高妙懐質抱¶
　真逢䜛罹謗怨結而不得信不若交歡而結愛無怨¶
　而生離逺赴絶國無相見期不若幼無父母壯無妻¶
　兒出以野澤為隣入用堀穴為家困于朝夕無所假¶
　貸若此人者但聞飛烏之號秋風鳴條則傷心矣臣¶
　一為之援琴而長太息未有不悽惻而涕泣者也今¶
　若足下居則廣厦高堂連闥洞房下羅帷來清風倡¶
<pb:KR3k0051_WYG_019-19b>¶
　優在前謟䛕侍側揚激楚舞鄭妾流聲以娛耳練色¶
　以滛目水戯則舫龍舟建羽旗鼓釣乎不測之淵野¶
　游則登平原馳廣囿强弩下高鳥勇士格猛獸置酒¶
　娛樂沈醉忘歸方此之時視天地曾不若一指雖有¶
　善鼓琴未能動足下也孟嘗君曰固然雍門周曰然¶
　臣竊為足下有所常悲夫角帝而困秦者君也連五¶
　國而伐楚者又君也天下未嘗無事不從即衡從成¶
　則楚王衡成則秦帝夫以秦楚之强而報弱薛猶磨¶
<pb:KR3k0051_WYG_019-20a>¶
　蕭斧而伐朝菌也有識之士莫不為足下寒心天道¶
　不常盛寒暑更進退千秋萬歳之後宗廟必不血食¶
　高臺既已傾曲池又已平墳墓生荆棘狐狸穴其中¶
　游兒牧竪躑躅其足而歌其上曰孟嘗君之尊貴亦¶
　猶若是乎于是孟嘗君喟然太息涕淚承睫而未下¶
　雍門周引琴而鼓之徐動宫徵叩角羽終而成曲孟¶
　嘗君遂歔欷而就之曰先生鼓琴令文立若亡國之¶
　人也¶
<pb:KR3k0051_WYG_019-20b>¶
臣亦愛臣之信¶
臣難破臣之國¶
　韓非子齊伐魯索讒鼎魯以其贋徃齊人曰贋也魯¶
　人曰眞也齊曰使樂正子春來吾將聽子魯君請樂¶
　正子春樂正子春曰胡不以其眞徃也君曰我愛之¶
　答曰臣亦愛臣之信¶
　吕氏春秋齊攻魯求岑鼎魯君載他鼎以徃齊侯弗¶
　信而反之為非使人告魯侯曰栁下季以為是請因¶
<pb:KR3k0051_WYG_019-21a>¶
　受之魯君請于柳下季柳下季答曰君之賂以欲岑¶
　鼎也以免國也臣亦有國于此破臣之國以免君之¶
　國此臣之所難也于是魯君乃以眞岑鼎徃也¶
貳負之臣¶
相顧之尸¶
　山海經貳負之臣曰危危與貳負殺窫窳帝乃梏之¶
　疏屬之山桎其右足反縛兩手與髮繫之山上木在¶
　開題西北　按郭氏傳漢宣帝使人上郡發盤石石¶
<pb:KR3k0051_WYG_019-21b>¶
　室中得一人徒裸被髮反縛械一足以問羣臣莫能¶
　知劉子政按此言對之宣帝大驚于是時人爭學山¶
　海經矣論者多以為是其尸象非真體也意者以靈¶
　怪變化論難以理測物禀異氣出于不然不可以常¶
　理推不可以近數揆矣　又郭氏序云東方生曉畢¶
　方之名劉子政辨盜械之尸王頎訪兩面之客海民¶
　獲長臂之衣精驗濳效絶代懸符於戲羣惑者其可¶
　以少寤乎　又劉秀云山海經者出于唐虞之際昔¶
<pb:KR3k0051_WYG_019-22a>¶
　洪水洋溢禹盖與伯翳主驅禽獸命山川類草木别¶
　水土四嶽佐之以周四方逮人跡之所希至及舟輿¶
　之所罕到内别五方之山外分八方之海紀其珍寳¶
　竒物異方之所生水土草木禽獸昆䖝麟鳯之所止¶
　禎祥之所隠及四海之外絶域之國殊類之人禹别¶
　九州任土作貢而益等類物善惡著山海經皆賢聖¶
　之遺事古文之著眀者也孝武皇帝嘗有獻異鳥者¶
　食之百物皆不肯食東方朔見之言其鳥名又言其¶
<pb:KR3k0051_WYG_019-22b>¶
　所當食如朔言問朔何以知之即山海經所出也孝¶
　宣皇帝時擊磻石于上郡䧟得石室其中有反縛盜¶
　械人時臣秀父向為諫議大夫言此貳負之臣也詔¶
　問何以知之亦以山海經對其文曰貳負殺窫窳帝¶
　乃梏之疏屬之山上大驚朝士由是多竒山海經者¶
　山海經北海之内有反縛盜械帶戈常倍之佐名曰¶
　相顧之尸¶
鷄口牛後¶
<pb:KR3k0051_WYG_019-23a>¶
鷄尸牛從¶
　史記蘇秦說韓宣衛王曰寧為鷄口無為牛後今西¶
　面交臂而臣事秦何異于牛後乎夫以大王之賢挾¶
　疆韓之兵而有牛後之名臣竊為大王羞之¶
　延篤戰國䇿音義曰尸鷄中之主從牛子然則口當¶
　為尸後當為從俗寫誤也　又史記索隠曰言寧為¶
　鷄中之主不為牛子之從後也¶
不信蝦鬚長一丈¶
<pb:KR3k0051_WYG_019-23b>¶
不信蝦鬚長一赤¶
　王隠交廣記吳後復置廣州以南陽滕脩為刺史或¶
　語修蝦鬚長一丈修不信其人後故至東海取蝦鬚¶
　長四丈四尺封以示修修乃服之¶
　廣州記吳平晉勝循為刺史循鄕人語循蝦鬚長一¶
　赤循以為虛責其人乃至東海取蝦鬚長四赤速送¶
　示循循始復謝厚為遣(評曰二記畧同勝/循盖滕修之譌也)¶
禇淵謂劉祥寒士不遜¶
<pb:KR3k0051_WYG_019-24a>¶
張綰謂杜杲寒士不遜¶
　南史劉祥字顯徴為齊建元中正員郎司徒禇彦回¶
　入朝以腰扇障日祥從側過曰作如此舉止羞面見¶
　人扇障何益彦回曰寒士不遜祥曰不能殺袁劉安¶
　得免寒士　又司徒禇彦回因逆湘州刺史王僧䖍¶
　閣道壊墜水謝超宗先在僧䖍舫抗聲曰有天道焉¶
　天所不容地所不受投畀河伯河伯不受彦回大怒¶
　曰寒士不遜超宗曰不能賣袁劉得富貴焉免寒士¶
<pb:KR3k0051_WYG_019-24b>¶
　(按劉謝之嘲禇當矣不應一辭乃爾/豈史家㸃綴筆端偶後先錯出乎)¶
　北史張綰嘗于新渝侯宅因酒後詬京兆杜杲曰寒¶
　士不遜劉璠厲色曰此座誰非寒士¶
賦詩得僧推月下門句衝大尹昌黎¶
賦詩得落葉滿長安句突大尹栖楚¶
　唐詩紀事賈島赴舉至京騎驢賦詩得僧推月下門¶
　之句欲改推作敲引手作推敲之勢未决不覺衝大¶
　尹韓愈乃具言愈曰敲字佳矣遂並轡論詩久之或¶
<pb:KR3k0051_WYG_019-25a>¶
　云吟落葉滿長安之句唐突大尹劉栖楚被繫一夕¶
　放之(按島初為浮屠名無本來東都時洛陽令禁僧/午後不得出島為詩自傷愈憐之因教其為文)¶
　(遂去浮屠舉進士當其苦吟雖逢值公卿貴人皆不/之覺也一日見京兆尹跨驢不避謼詰之久乃得釋)¶
王弼言有無¶
裴頠言有無¶
　魏志注王弼幼而察惠年十餘好老氏通辨能言父¶
　業為尚書郎時裴徽為吏部郎弼未弱冠往造焉徽¶
　一見而異之問弼曰夫無者誠萬物之所資也然聖¶
<pb:KR3k0051_WYG_019-25b>¶
　人莫肯致言而老子申之無已者何弼曰聖人體無¶
　無又不可以訓故不說也老子是有者也故恒言無¶
　所不足尋亦為傅嘏所知于是何晏為吏部尚書甚¶
　竒弼嘆之曰仲尼稱後生可畏若斯人者可與言天¶
　人之際乎¶
　晉書裴頠深患時俗放蕩不尊儒術何晏阮籍素有¶
　高名于世口談浮虛不遵禮法尸禄躭寵仕不事事¶
　至王衍之徒聲譽太盛位高勢重不以物務自嬰遂¶
<pb:KR3k0051_WYG_019-26a>¶
　相放效風教陵遲乃著崇有論以釋其蔽其略曰夫¶
　有講言之具者深列有形之故盛稱空無之美形器¶
　之故有徴空無之義難檢辨巧之文可悅似象之言¶
　足惑衆聽眩焉溺其成說雖頗有異此心者辭不獲¶
　濟屈于所狎因謂虛無之理誠不可葢唱而有和多¶
　往弗反遂薄綜世之務賤功烈之用髙浮游之業埤¶
　經實之賢人情所殉篤夫名利于是文者衍其辭訥¶
　者讚其㫖染其衆也是以立言藉其虛無謂之𤣥妙¶
<pb:KR3k0051_WYG_019-26b>¶
　處官不親所司謂之雅逺奉身散其亷操謂之曠達¶
　故砥礪之風彌以陵遲放者因斯或悖吉㓙之禮而¶
　忽容止之表瀆棄長幼之序混漫貴賤之級其甚者¶
　至于裸裎言笑忘宜以不惜為𢎞士行又虧矣　夫¶
　欲收重泉之鱗非偃息之所能獲也隕高墉之禽非¶
　靜拱之所能捷也審投弦餌之用非無知之所能覽¶
　也由此而觀濟有者皆有也虛無奚益于已有之羣¶
　生哉¶
<pb:KR3k0051_WYG_019-27a>¶
位不期驕禄不期侈¶
貧不學儉卑不學恭¶
　尚書周官篇云位不期驕禄不期侈(註貴不與驕期/而驕自至禄不)¶
　(與侈期而/侈自至)¶
　魚豢曰諺言貧不學儉卑不學恭非人性分也勢使¶
　然耳¶
不稼不穡不狩不獵¶
不績不經不稼不穡¶
<pb:KR3k0051_WYG_019-27b>¶
　魏風不稼不穡胡取禾三百㕓兮不狩不獵胡瞻爾¶
　庭有縣貆兮¶
　山海經巫臷民朌姓不績不經服也不稼不穡食也¶
維秬維秠維穈維芑¶
膏菽膏稻膏黍膏稷¶
　大雅誕后稷之穡有相之道茀厥豐草種之黄茂實¶
　方實苞實種實褎實發實秀實堅實好實穎實栗即¶
　有邰家室　誕降嘉種維秬維秠維穈維芑恒之秬¶
<pb:KR3k0051_WYG_019-28a>¶
　秠是穫是畆恒之穈芑是任是負以歸肇祀¶
　山海經黒水之間有都廣之野后稷葬焉爰有膏菽¶
　膏稻膏黍膏稷百榖自生鸞鳥自歌鳯鳥自儛靈壽¶
　實華草木所聚爰有百獸相羣爰處此草也冬夏不¶
　死(評曰后稷之生也誕降嘉種其没也墓生百榖/可謂與樹藝相終始矣盖帝命率育良非偶也)¶
賢大夫也而難為上賢大夫也而難為下¶
良大夫也其侈偪上良大夫也其儉偪下¶
　禮記孔子曰管仲鏤簋而朱紘旅樹而反玷山節而¶
<pb:KR3k0051_WYG_019-28b>¶
　藻梲賢大夫也而難為上也晏平仲祀其先人豚肩¶
　不揜豆賢大夫也而難為下也君子上不僭上下不¶
　偪下¶
　韓非子管仲相齊曰臣貴矣然而臣貧桓公曰使子¶
　有三歸之家曰臣富矣然而臣卑桓公使立于高國¶
　之上曰臣尊矣然而臣疎乃立為仲父孔子聞而非¶
　之曰泰侈偪上一曰管仲父出朱盖青衣置鼓而歸¶
　庭有陳鼎家有三歸孔子曰良大夫也其侈偪上孫¶
<pb:KR3k0051_WYG_019-29a>¶
　叔敖相楚棧車&KR0008;馬糲餅菜羮枯魚之膳冬羔裘夏¶
　葛衣面有饑色則良大夫也其儉偪下¶
赤子終日號而不嗄¶
兒子終日嘷而不嗄¶
　老子合徳之厚比于赤子毒蟲不螫猛獸不據攖鳥¶
　不摶骨弱筋柔而握固未知牝牡之合而䘒作精之¶
　至也終日號而不嗄和之至也¶
　莊子兒子終日嘷而嗌不嗄和之至也終日握而手¶
<pb:KR3k0051_WYG_019-29b>¶
　不掜共其徳也終日視而目不瞚偏不在外也行不¶
　知所之居不知所為與物委蛇而同其波是衛生之¶
　經已¶
天子穆穆諸侯皇皇未聞人君自起撞郎¶
天子穆穆諸侯皇皇安有天子而為酗也¶
　後漢書鍾離意傳帝常以事怒郎藥崧以杖撞之崧¶
　走入牀下帝怒甚疾言曰郎出郎出崧曰天子穆穆¶
　諸侯皇皇禾聞人君自起撞郎帝赦之¶
<pb:KR3k0051_WYG_019-30a>¶
　載記李雄嘗醉酒而推中書命杖大官令丞相楊褎¶
　進曰天子穆穆諸侯皇皇安有天子而為酗也雄即¶
　捨之¶
聖人忘情最下不及情¶
至人忘情黎人不事情¶
　晉書王衍嘗䘮幼子山簡弔之衍悲不自勝簡曰孩¶
　抱中物何至于此衍曰聖人忘情最下不及于情然¶
　則情之所鍾正在我輩簡服其言更為之慟¶
<pb:KR3k0051_WYG_019-30b>¶
　亢倉子曰吾聞至人忘情黎人不事情存情之曹務¶
　其教訓而尊信義¶
以黄金摳者惛　　　　　以黄金殶者殆¶
以黄金注者殙¶
　列子以瓦摳者巧以鉤摳者憚以黄金摳者惛(摳探/也曰)¶
　(侯/反)¶
　莊子以瓦注者巧以鉤注者憚以黄金注者殙¶
　呂氏春秋以瓦殶者翔以鉤殶者戰以黄金殶者殆¶
<pb:KR3k0051_WYG_019-31a>¶
惼心者不怒虛舟¶
忮心者不怨飄瓦¶
　莊子方舟而濟于河有虛船來觸舟雖有惼心之人¶
　不怒有一人在其上則呼張歙之一呼而不聞再呼¶
　而不聞于是三呼邪則必以惡聲隨之向也不怒而¶
　今也怒向也虛而今也實人能虛已以㳺世其孰能¶
　害之¶
　又云復讐者不折鏌干雖有忮心者不怨飄瓦是以¶
<pb:KR3k0051_WYG_019-31b>¶
　天下平均故無攻戰之亂無殺戮之刑者由此道也¶
　不開人之天而開天之天開天者徳生開人者賊生¶
　不厭其天不忽于人民幾乎以其眞¶
皮為之災¶
皮自為罪¶
　莊子市南宜僚見魯侯魯侯有憂色市南子曰君有¶
　憂色何也魯侯曰吾學先王之道修先君之業吾敬¶
　鬼尊賢親而行之無須臾離居然不免于患吾是以¶
<pb:KR3k0051_WYG_019-32a>¶
　憂市南子曰君之除患之術淺矣夫豐狐文豹棲于¶
　山林伏于巖穴静也夜行晝居戒也雖饑渇隱約猶¶
　且胥疎于江河之上而求食焉定也然且不免于網¶
　羅機辟之患是何罪之有哉其皮為之災也今魯國¶
　獨非君之皮邪¶
　韓非子翟人有獻豐狐𤣥豹之皮于晉文公文公受¶
　客皮而嘆曰此以皮之美自為罪¶
桂可食故伐漆可用故割¶
<pb:KR3k0051_WYG_019-32b>¶
薰以香自燒膏以明自銷¶
　莊子楚狂接輿曰山木自冦也膏火自煎也桂可食¶
　故伐之漆可用故割之人皆知有用之用而莫知無¶
　用之用也¶
　漢書初龔勝卒有父老來弔哭甚哀既而曰嗟虖薰¶
　以香自燒膏以明自銷龔生竟天天年非吾徒也遂¶
　趨而出莫知其誰¶
魯人善織屨而徙于越¶
<pb:KR3k0051_WYG_019-33a>¶
宋人資章甫而適諸越¶
　韓非子魯人身善織屨妻善織縞而欲徙于越或謂¶
　之曰子必窮矣魯人曰何也曰屨為履之也而越人¶
　跣行縞為冠之也而越人被髪以子之所長逰于不¶
　用之國欲使無窮其可得乎¶
　莊子云宋人資章甫而適諸越越人斷髮文身無所¶
　用之¶
峭法者使跖不掇¶
<pb:KR3k0051_WYG_019-33b>¶
善治者使跖可信¶
　韓非子父母之愛鄕人之行師長之智三美加焉而¶
　終不動其脛毛不改州部之吏操官兵推公法而求¶
　索姦人然後恐懼變其節易其行矣故父母之愛不¶
　足以教子必待州部之嚴刑者民固驕于愛聽于威¶
　矣故十&KR0775;之城樓季弗能踰者峭也千&KR0775;之山跛牂¶
　易牧者夷也故明王峭其法而嚴其刑也布帛尋常¶
　庸人不釋鑠金百鎰盜跖不掇不必害則不釋尋常¶
<pb:KR3k0051_WYG_019-34a>¶
　必害則手不掇百鎰故明主必其誅也是以賞莫如¶
　厚而信使民利之罰莫如重而必使民畏之法莫如¶
　一而固使民知之故主施賞不遷行誅無赦譽輔其¶
　賞毁隨其罰則賢不肖俱盡其力矣　又申鑒大冶¶
　之爐可使無剛踊水之機可使無降善立教者若兹¶
　則終身治矣故凡器可使與顔冉同趨投百金于前¶
　白刅加其身雖巨跖弗敢掇也善立法者若兹則終¶
　身不掇矣故跖可使與伯夷同功¶
<pb:KR3k0051_WYG_019-34b>¶
　語曰盜跖不能盜田尺寸寸不可盜况尺乎夫事驗¶
　必若土田之張于野也則為私者寡矣　商子國皆¶
　有法而無使法必行之法國皆有禁姦邪刑盜賊之¶
　法而無使姦邪盜賊必得之法為姦邪盜賊者死刑¶
　而姦邪盜賊不止者不必得必得而尚有姦邪盜賊¶
　者刑輕也刑輕者不得誅也必得者刑者衆也故善¶
　治者使跖可忠信而况伯夷乎不能治者使伯夷可¶
　疑而况跖乎勢不能為姦雖跖可信也勢得為姦雖¶
<pb:KR3k0051_WYG_019-35a>¶
　伯夷可疑也　又曰今夫飛蓬遇飄風而行千里乘¶
　風之勢也探淵者知千&KR0775;之深繩之數也故託其勢¶
　者雖逺必至守其數者雖深必得今夫幽夜山陵之¶
　大而離婁不見清明日䵎則上别飛鳥下察秋毫故¶
　目之見也託日之勢也夫置丞立監者且以禁人之¶
　為利也而丞監亦欲為利則何以相禁故恃丞監而¶
　治者僅存之治也通數者不然别其勢難其道故曰¶
　其勢雖匿者雖跖不為非焉¶
<pb:KR3k0051_WYG_019-35b>¶
難鬻楯矛者¶
難相良劔者¶
　韓非子楚人有鬻楯與矛者譽之曰吾楯之堅莫能¶
　陷也又譽其矛曰吾矛之利于物無不陷也或曰以¶
　子之矛陷子之楯何如其人弗能應也夫不可陷之¶
　楯與無不陷之矛不可同世而立¶
　吕覽相劍者曰白所以為堅也黄所以為牣也黄白¶
　雜則堅且牣良劍也難者曰白所以為不牣也黄所¶
<pb:KR3k0051_WYG_019-36a>¶
　以為不堅也黄白雜則不堅且不牣也又柔則錈堅¶
　則折劍折且錈焉得為利劍劍之情未革而或以為¶
　良或以為惡說使之也¶
磐石千里不可謂富象人百萬不可謂强¶
磐石千里不為有地愚民百萬不為有民¶
　韓非子夫有功者必賞則爵禄厚而愈勸遷官襲級¶
　則官職大而愈治夫爵禄大而官職治王之道也磐¶
　石千里不可謂富象人百萬不可謂强石非不大數¶
<pb:KR3k0051_WYG_019-36b>¶
　非不衆也而不可謂富强者磐石不生粟象人不可¶
　使距敵也¶
　韓詩外傳今有堅甲利兵不足以施敵破虜弓良矢¶
　調不足射逺中微與無兵等爾有民不足强甲嚴敵¶
　與無民等爾故磐石千里不為有地愚民百萬不為¶
　有民¶
思之不得鬼神教之¶
精而熟之鬼將告之¶
<pb:KR3k0051_WYG_019-37a>¶
　管子云思之不得鬼神教之非鬼神之力也其精氣¶
　之極也¶
　吕覽精而熟之鬼將告之非鬼告之也精而熟之也¶
　(高誘注史曰日將所學致/兼鬼神故曰有鬼告之也)¶
利出一空其國無敵¶
利出一孔則國多物¶
　商子利出一空者其國無敵利出二空者國半利用¶
　出十空其國不守¶
<pb:KR3k0051_WYG_019-37b>¶
　又利出一孔則國多物出十孔則國少物守一者治¶
　守十者亂　又管子曰利出于一孔者其國無敵出¶
　二孔者其兵不詘出三孔者不可以舉兵出四孔者¶
　其國必亡先王知其然故塞民之養隘其利途¶
以貍致鼠以氷致蠅¶
以鞭狎狗以弧怵鳥¶
　吕氏春秋以貍致鼠以氷致蠅雖工不能¶
　賈子欲以刑罰慈民辟其猶以鞭狎狗也雖久弗親¶
<pb:KR3k0051_WYG_019-38a>¶
　也欲以簡泄得士辟其猶以弧怵鳥也雖久弗得也¶
狐裘而羔袖¶
羊質而虎皮　　　　　鳯鳴而鷙翰¶
　左傳齊人以郲寄衛侯及其復也以郲糧歸右宰榖¶
　臣從而逃歸衛人將殺之辭曰余不說初矣余狐裘¶
　而羔袖乃赦之¶
　揚子或曰有人焉自姓孔而字仲尼入其門升其堂¶
　伏其几襲其裳則可謂仲尼乎曰其文是也其質非¶
<pb:KR3k0051_WYG_019-38b>¶
　也敢問質曰羊質而虎皮見草而說見豺而戰忘其¶
　皮之虎也聖人虎别其文炳也君子豹别其文蔚也¶
　辨人貍别其文萃也貍變則豹豹變則虎¶
　又或問秦儀學乎鬼谷術而習乎縱横言安國者各¶
　十餘年是夫曰詐人也聖人惡諸曰孔子讀而儀秦¶
　行何如也曰甚矣鳯鳴而鷙翰也¶
寧我薄人無人薄我　　　　寧人負我無我負人¶
寧我負人無人負我　　　　寧我負人不人負我¶
<pb:KR3k0051_WYG_019-39a>¶
　左傳潘黨既逐魏錡趙旃夜至于楚軍席于軍門之¶
　外使其徒入之楚子為乘廣三十乗分為左右右廣¶
　鷄鳴而駕日中而說左則受之日入而說許偃御右¶
　廣養由基為右彭名御左廣屈蕩為右乙卯王乗左¶
　廣以逐趙旃趙旃棄車而走林屈蕩搏之得其甲裳¶
　晉人懼二子之怒楚師也使軘車逆之潘黨望其塵¶
　使騁而告曰晉師至矣楚人亦懼王之入晉軍也遂¶
　出陳孫叔曰進之寧我薄人無人薄我詩曰元戎十¶
<pb:KR3k0051_WYG_019-39b>¶
　乗以先啓行先人也軍志曰先人有奪人之心薄之¶
　也¶
　世語曰太祖過吕伯奢伯奢出行五子皆備賓主禮¶
　太祖自以背董卓命疑其圖已手劍夜殺八人而去¶
　孫盛雜記曰太祖聞其食噐聲以為圖已遂夜殺之¶
　既而悽愴曰寧我負人無人負我遂行¶
　載記沮渠蒙遜伯父羅仇麴粥從吕光征河南光前¶
　軍大敗麴粥言于兄羅仇曰主上荒耄驕縱諸子朋¶
<pb:KR3k0051_WYG_019-40a>¶
　黨相傾䜛人側目今軍敗將死正是智勇見猜之日¶
　可不懼乎吾兄弟素為所憚與其經死溝瀆豈若勒¶
　衆向西平出苕藋奮臂大呼凉州不足定也羅仇曰¶
　理如汝言但吾家累世忠孝為一方所歸寧人負我¶
　無我負人俄而皆為光所殺¶
　南史梁武帝舉兵至姑熟柳憕與兄惲及諸友朋于¶
　小郊候接時道路猶梗憕與諸人同憇逆旅食俱去¶
　行里餘憕曰寧我負人不人負我若復有追堪憇此¶
<pb:KR3k0051_WYG_019-40b>¶
　客命左右燒逆旅舍以絶後追¶
不及黄泉無相見也¶
比及黄泉無相見也¶
　左傳鄭莊公寘姜氏于城潁而誓之曰不及黄泉無¶
　相見也既而悔之潁考叔為潁谷封人聞之有獻于¶
　公公賜之食食舍肉公問之對曰小人有母皆嘗小¶
　人之食矣未嘗君之羮請以遺之公曰爾有母遺繄¶
　我獨無潁考叔曰敢問何謂也公語之故且告之悔¶
<pb:KR3k0051_WYG_019-41a>¶
　對曰君何患焉若闕地及泉隧而相見其誰曰不然¶
　公從之公入而賦大隧之中其樂也融融姜出而賦¶
　大隧之外其樂也洩洩遂為母子如初¶
　載記苻健盡衆西行起浮橋于孟津以濟遣其弟雄¶
　率步騎五千入潼關兄子菁自軹關入河東健執菁¶
　手曰事若不捷汝死河北我死河南比及黄泉無相¶
　見也¶
髮短心長¶
<pb:KR3k0051_WYG_019-41b>¶
身短慮長¶
　左傳齊侯田于莒盧蒲嫳見泣且請曰余髪如此種¶
　種余奚能為公曰諾吾告二子歸而告之子尾欲復¶
　之子雅不可曰彼其髮短而心甚長其或寢處我矣¶
　北史陸俟遷懐荒大將未期諸高車莫弗訖懼俟嚴¶
　急請前鎮將郎孤太武許之徴俟至京朝見言不過¶
　週年孤身必敗高車必叛帝疑不實切責之以公歸¶
　第明年諸莫弗果殺孤以叛帝聞之大驚召俟問其¶
<pb:KR3k0051_WYG_019-42a>¶
　故俟曰夫高車之俗上下無禮無禮之人易生陵傲¶
　收之以威則人懐怨憝怨憝既多敗亂彰矣帝歎曰¶
　卿身何短慮何長也¶
蠭蠆有毒况國乎¶
勇夫重閉况國乎　　　　　困獸猶鬭况國相乎¶
　左傳邾人以須句故出師公卑邾不設備而禦之臧¶
　文仲曰國無小不可易也無備雖衆不可恃也詩曰¶
　戰戰兢兢如臨深淵如履薄氷又曰敬之敬之天惟¶
<pb:KR3k0051_WYG_019-42b>¶
　顯思命不易哉先王之眀徳猶無不難也無不懼也¶
　况我小國乎君其無謂邾小蠭蠆有毒而况國乎弗¶
　聽八月丁未公及邾師戰于井陘我師敗績邾人獲¶
　公胄縣諸魚門(井陘一/作登陘)¶
　又晉侯使申公巫臣如吳假道于莒與渠丘公立于¶
　池上曰城已惡莒子曰辟陋在夷其孰以我為虞對¶
　曰夫狡焉思啟封疆以利社稷者何國蔑有惟然故¶
　多大國矣惟或思或縱也勇夫重閉况國乎¶
<pb:KR3k0051_WYG_019-43a>¶
　又晉師歸桓子請死晉侯欲許之士貞子諫曰不可¶
　城濮之役晉師三曰榖文公猶有憂色左右曰有喜¶
　而憂如有憂而喜乎公曰得臣猶在憂未歇也困獸¶
　猶鬭况國相乎及楚殺子玉公喜而後可知也曰莫¶
　余毒也已是晉再克而楚再敗也楚是以再世不競¶
　今天或者大警晉也而又殺林父以重楚勝其無乃¶
　久不競乎林父之事君也進思盡忠退思補過社稷¶
　之衛也若之何殺之夫其敗也如日月之食焉何損¶
<pb:KR3k0051_WYG_019-43b>¶
　于眀晉侯使復其位¶
祝有益也詛亦有損¶
祝有益乎詛亦為亡¶
　左傳齊景公欲誅于祝固史嚚晏子曰今民人苦病¶
　夫婦皆詛祝有益也詛亦有損聊攝以東姑尤以西¶
　其為人也多矣雖其善祝豈能禁億兆人之詛君若¶
　欲誅于祝史修徳而後可公說使有司寛政毁關去¶
　禁薄歛已責公疾愈¶
<pb:KR3k0051_WYG_019-44a>¶
　論衡晉中行寅將亡召其太祝欲加罪焉曰子為我¶
　祀犧牲不肥澤也且齋戒不敬也使吾國亡何也祝¶
　簡對曰昔日吾先君中行宻子有車十乗不憂其薄¶
　也憂徳義之不足也今主君有革車百乗不憂義之¶
　薄也惟患車之不足也夫舩車飭則賦歛厚賦歛厚¶
　則民謗詛君茍以祝為有益于國乎詛亦將為亡矣¶
　一人祝之一國詛之一祝不勝萬詛國亡不亦宜乎¶
　祝其何罪中行子乃慙¶
<pb:KR3k0051_WYG_019-44b>¶
子無謂秦無人¶
卿勿謂吳無人¶
　左傳文公十三年春晉侯使詹嘉處瑕以守桃林之¶
　塞晉人患秦之用士㑹也夏六卿相見于諸浮趙宣¶
　子曰隨㑹在秦賈季在狄難日至矣若之何中行桓¶
　子曰請復賈季能外事且由舊勲郤成子曰賈季亂¶
　且罪大不如隨㑹能賤而有恥柔而不犯其知足使¶
　也且無罪乃使魏夀餘偽以魏叛者以誘士㑹執其¶
<pb:KR3k0051_WYG_019-45a>¶
　帑于晉使夜逸請自歸于秦秦伯許之履士㑹之足¶
　于朝秦伯師于河西魏人在東壽餘曰請東人之能¶
　與夫二三有司言者吾與之先使士㑹士㑹辭曰晉¶
　人虎狼也若背其言臣死妻子為戮無益于君不可¶
　悔也秦伯曰若背其言所不歸爾帑者有如河乃行¶
　繞朝贈之以策曰子無謂秦無人吾謀適不用也既¶
　濟魏人譟而還秦人歸其帑其處者為劉氏¶
　吳書孫權與魏和欲遣于禁還歸北虞翻諫曰禁敗¶
<pb:KR3k0051_WYG_019-45b>¶
　數萬衆身為降虜又不能死北習軍政得禁必不如¶
　所親還之雖無所損猶為放盜不如斬以令三軍示¶
　為人臣有二心者權不聽羣臣送禁翻謂禁曰卿勿¶
　謂吳無人吾謀適不用耳禁雖為翻所惡然猶盛歎¶
　翻魏文帝常為翻設虛坐¶
其君是惡其民何罪¶
其賊是怨其人何罪¶
　左傳㔻鄭之子豹在秦請伐晉秦伯曰其君是惡其¶
<pb:KR3k0051_WYG_019-46a>¶
　民何罪¶
　北史樊子鵠反以樓昭為東道大都督討之子鵠既¶
　死諸將勸昭盡捕誅其黨昭曰此州無狀横被殘賊¶
　其賊是怨其人何罪¶
棠君尚謂其弟員曰我能死爾能報¶
沈文叔謂弟文季曰我能死爾能報¶
　左傳費無極言於楚子曰建與伍奢將以方城之外¶
　叛其事集矣王執伍奢無極又曰奢之子材若在吳¶
<pb:KR3k0051_WYG_019-46b>¶
　必憂楚國盍以免其父召之彼仁必來不然將為患¶
　王使召之曰來吾免而父棠君尚謂弟員曰爾適吳¶
　吾將歸死我能死爾能報爾其勉之伍尚歸奢聞員¶
　不來曰楚君大夫其旰食乎¶
　南史沈慶之遇害諸子見收文叔謂弟文季曰我能¶
　死爾能報遂自殺文季揮刀馳馬去收者不敢追遂¶
　免昇平元年沈攸之反齊高帝加文季冠軍將軍督¶
　吳興錢塘軍事初慶之死也攸之求行至是文季收¶
<pb:KR3k0051_WYG_019-47a>¶
　攸之弟新安太守登之誅其宗族以復舊怨親黨無¶
　吹火焉君子以文季能報先恥¶
斶前為慕勢王前為趨士¶
趨王為好勢趨斗為好士¶
　戰國策齊宣王見顔斶曰斶前斶亦曰王前宣王不¶
　說左右曰王人君也斶人臣也王曰斶前斶亦曰王¶
　前可乎斶對曰夫斶前為慕勢王前為趨士與使斶¶
　為慕勢不如使王為趨士¶
<pb:KR3k0051_WYG_019-47b>¶
　又先生王斗造門而欲見齊宣王宣王使謁者延入¶
　王斗曰斗趨見王為好勢王趨見斗為好士于王何¶
　如使者復還報王曰先生徐之寡人請從宣王因趨¶
　而迎之于門與入¶
新婦以至言而為主人之笑¶
新婦以便計而貽太甚之譏¶
　國策衛人迎新婦婦上車問驂馬誰馬也御曰借之¶
　新婦謂僕曰拊驂無笞服車至門扶教送母曰滅竈¶
<pb:KR3k0051_WYG_019-48a>¶
　將失火入室見臼曰徙之牖下妨徃來者主人笑之¶
　此三言者皆至言也然而不免為笑者蚤晩之時失¶
　也¶
　呂覽白圭新與惠子相見也惠子說之以彊白圭無¶
　以應惠子出白圭告人曰人有取新婦者婦至宜安¶
　矜煙視媚行(徐/行)豎子操蕉火而鉅新婦曰蕉火大鉅¶
　入于門門中有歛陷新婦曰塞之將傷人之足此非¶
　不便之家氏也然而有太甚者今惠子之遇我尚新¶
<pb:KR3k0051_WYG_019-48b>¶
　其説我有太甚者¶
鷸蚌相持而為漁者所得¶
犬兎俱罷而遺田父之獲¶
　戰國策趙且伐燕蘇代謂燕惠王曰今者臣來過易¶
　水蚌方出曝而鷸啄其肉蚌合而箝其喙鷸曰今日¶
　不雨眀日不雨即見蚌脯蚌亦謂鷸曰今日不出明¶
　日不出必有死鷸蚌鷸兩者不肯解漁者得而併擒¶
　之今趙且伐燕燕趙久相支以敝大衆恐强秦之為¶
<pb:KR3k0051_WYG_019-49a>¶
　漁父也¶
　又齊欲伐魏淳于髠謂齊王曰韓子盧者天下之壯¶
　犬也東郭㕙者海内之狡兎也韓子盧逐東郭㕙環¶
　山者三騰山者五兎極于前犬疲于後犬兎俱罷各¶
　死其處田父見而獲之無勞倦之苦而擅其功今齊¶
　魏相持頓兵敝衆臣恐疆秦大楚承其後而有田父¶
　之功也¶
履雖鮮不加于枕冠雖敝不以苴履¶
<pb:KR3k0051_WYG_019-49b>¶
冠雖敝必加于首履雖新必貫于足¶
　漢書賈誼治安策曰履雖鮮不加于枕冠雖敝不以¶
　苴履夫嘗已在貴寵之位天子改容而禮貌之矣吏¶
　民嘗俯伏以敬畏之矣今而有過帝令廢之可也退¶
　之可也賜之死可也滅之可也若夫束縳之係緤之¶
　輸之司冦編之徒官司冦小吏詈罵而榜笞之殆非¶
　所以令衆庶見也夫卑賤者習知尊貴者之一旦吾¶
　亦乃可以加此也非所以習天下也非尊尊貴貴之¶
<pb:KR3k0051_WYG_019-50a>¶
　化也夫天子之所嘗敬衆庶之所嘗寵死而死耳賤¶
　人安得如此而頓辱之哉¶
　又轅固治詩孝景時為博士與黄生爭論于上前黄¶
　生曰湯武非受命乃弑也固曰不然夫桀紂荒亂天¶
　下之心皆歸湯武湯武因天下之心而誅桀紂桀紂¶
　之民弗為使而歸湯武湯武不得已而立非受命而¶
　何黄生曰冠雖敝必加于首履雖新必貫于足何也¶
　天下之分也今桀紂雖失道然君上也湯武雖聖臣¶
<pb:KR3k0051_WYG_019-50b>¶
　下也夫主有失行臣不正言匡過以尊天子反因過¶
　而誅之代立南面非弑而何固曰必若云是高皇帝¶
　代秦即天子之位非邪于是上曰食肉毋食馬肝未¶
　為不知味也言學者毋言湯武受命不為愚遂罷¶
為之執鞭所忻慕¶
為之騶殿所甘心¶
　太史公晏子傳贊曰雖為之執鞭所忻慕焉¶
　眀皇雜録班景倩自揚州採訪入為大理少卿郡守¶
<pb:KR3k0051_WYG_019-51a>¶
　倪若水望其行塵曰班公是行何異登僊乎為之騶¶
　殿良所甘心¶
自我得之自我捐之¶
自我得之自我失之¶
　漢書灌夫既得棄市罪竇嬰愧為資使賓客請莫能¶
　解田蚡吏皆為耳目諸灌氏皆亡匿夫繫遂不得告¶
　言蚡隂事嬰銳為救夫嬰夫人諫曰灌將軍得罪丞¶
　相與太后家迕寧可救邪嬰曰侯自我得之自我捐¶
<pb:KR3k0051_WYG_019-51b>¶
　之無所恨且終不令灌仲孺(夫/字)獨死嬰獨生乃匿其¶
　家竊出上書¶
　南史侯景背盟圍城城陷蕭確排闥入啟時武帝方¶
　寢確曰城已陷矣帝曰猶可一戰否對曰人心不可¶
　臣向格戰不禁縋下僅得至此武帝歎曰自我得之¶
　自我失之亦復何恨幸不累子孫¶
遂成䜿子名¶
使䜿子成名¶
<pb:KR3k0051_WYG_019-52a>¶
　史記孫子度魏軍行暮當至馬陵馬陵道狹而旁多¶
　阻隘可伏兵乃斫大樹白而書之曰龎涓死于此樹¶
　之下于是令齊軍善射者萬弩夾道而伏期曰暮見¶
　火舉而俱發龎㳙果夜至斫木下見白書乃鑽火燭¶
　之讀其書未畢齊軍萬弩俱發魏軍大亂相失龎㳙¶
　自知智窮兵敗乃自剄曰遂成䜿子之名(索隠曰䜿/子謂臏)¶
　晉書阮籍嘗登廣武觀楚漢戰處歎曰時無英雄使¶
　䜿子成名(按志林云昔先友史經臣彦輔謂余阮籍/登廣武而歎豈謂沛公䜿子乎余曰非也)¶
<pb:KR3k0051_WYG_019-52b>¶
　(傷時無劉項也䜿子指魏晋間人耳其後余聞潤州/甘露寺有孔明孫權梁武李徳裕之遺跡余感之賦)¶
　(詩其畧曰四雄皆龍虎遺跡儼未刓方其盛壯時争/奪肯少安廢興屬造化遷逝誰恐搏况彼妄庸子而)¶
　(欲事所難聊興廣武歎不得雍門彈則猶此意也今/日讀李太白登古戰塲詩云沈湎呼䜿子狂言非至)¶
　(公乃知太白亦誤認嗣宗語與先友之意無異也嗣/宗雖放蕩本有意于世以魏晉間多故故一放于酒)¶
　(何至以沛公/為監子乎)¶
想魂乎萬里之外¶
望祭于千里之外¶
　漢書賈捐之罷珠厓對曰孝武皇帝元狩六年太倉¶
<pb:KR3k0051_WYG_019-53a>¶
　之粟紅腐而不可食都内之錢貫朽而不可校乃探¶
　平城之事録冒頓以來數為邊害籍兵厲馬因富民¶
　以攘服之西連諸國至于安息東過碣石以𤣥菟樂¶
　浪為郡北郤匈奴萬里更起營塞制南海以為八郡¶
　則天下斷獄萬數民賦數百造鹽鐡酒榷之利以佐¶
　用度猶不能足當此之時冦賊並起軍旅數發父戰¶
　死于前子鬭傷于後女子乘亭鄣孤兒泣于道老母¶
　寡婦飲泣巷哭遥設虛祭想魂乎萬里之外是皆廓¶
<pb:KR3k0051_WYG_019-53b>¶
　地泰大征伐不休之故也¶
　唐書張柬之論姚州戍曰漢歴博南山涉蘭倉水更¶
　置博南哀牢二縣蜀人愁怨行者作歌曰歴博南越¶
　蘭津渡蘭倉為他人盖譏漢貪珍竒鹽布之利而使¶
　蠻夷之所馳役也漢獲其利人且怨歌今减耗國儲¶
　費用日廣而使陛下之赤子身膏野艸骸骨不歸老¶
　母幼子哀號望祭于千里之外于國家無絲毫之利¶
　任百姓受終身之酷臣竊為國家痛之¶
<pb:KR3k0051_WYG_019-54a>¶
豫章生七年而後知¶
駃騠生七日而超母¶
　淮南子藜藿之生蝡蝡然日加數寸不可以為櫨棟¶
　楩柟豫章之生也七年而後知　延叔堅曰豫章與¶
　&KR1716;木相似七年乃可别(&KR1716;音/尤)¶
　文選孟康注曰駃騠駿馬也生七日而超其母　孫¶
　氏瑞應圖曰駃騠者后土之獸也自能言語王者仁¶
　孝于民則出禹治水有功而來¶
<pb:KR3k0051_WYG_019-54b>¶
溼之至而炭已重風之至而木已動¶
天且風而鳥已翔天且雨而魚已噞¶
　淮南子夫溼之至也莫見其形而炭已重矣風之至¶
　也莫見其象而木已動矣¶
　又天之且風草木未動而鳥已翔矣其且雨也隂曀¶
　未集而魚已噞矣以隂陽之氣相動也故寒暑燥溼¶
　以類相從聲響疾徐以音相應也¶
以賤治貴以醜治好¶
<pb:KR3k0051_WYG_019-55a>¶
微而毗著𤨏而助洪¶
　濳夫論攻玉以石治金以鹽濯錦以魚浣布以灰夫¶
　物固有以賤治貴以醜治好者矣¶
　陸士衡演連珠云鑚燧吐火以續陽谷之晷揮翮生¶
　風而繼飛亷之功是以物有微而毗著事有𤨏而助¶
　洪¶
蛟龍得雲雨終非池中物¶
蛟龍得雲雨非復池中物¶
<pb:KR3k0051_WYG_019-55b>¶
　吳志劉備以左將軍領荆州牧治公安備詣京見孫¶
　權周瑜上疏曰劉備以梟雄之姿而有關羽張飛熊¶
　虎之將必非久屈為人用者愚謂大計宜徙備置吳¶
　盛為築宫室多其美女玩好以娛其耳目分此二人¶
　各置一方使如瑜者得挾與攻戰大事可定也今猥¶
　割土地以資業之聚此三人俱在疆場恐蛟龍得雲¶
　雨終非池中物也¶
　載記秦涼覆没帝疇咨將帥上黨李熹曰陛下誠能¶
<pb:KR3k0051_WYG_019-56a>¶
　發匈奴五部之衆假劉元海一將軍之號鼓行而西¶
　可指期而定孔恂曰李公之言未盡殄患之理也熹¶
　勃然曰以匈奴之勁悍元海之曉兵奉宣聖威何不¶
　盡之有恂曰元海若能平凉州斬樹機能恐凉州方¶
　有難耳蛟龍得雲雨非復池中物也帝乃止¶
松栢之質經霜彌茂¶
松栢之姿經霜猶茂¶
　世說顧恱與簡文同年而髮早白簡文曰卿何以先¶
<pb:KR3k0051_WYG_019-56b>¶
　白恱曰蒲栁之姿望秋而落松栢之質經霜彌茂¶
　顧凱之家傳松栢之姿經霜猶茂蒲柳之質望秋先¶
　零¶
始驗疾風知勁草¶
可謂疾風知勁草¶
　東觀漢記光武為大司馬以王霸為功曹令史從渡¶
　河北賓客隨者數十人稍稍引去上謂霸曰潁川從¶
　我者皆逝而子獨留始驗疾風知勁草¶
<pb:KR3k0051_WYG_019-57a>¶
　南史庾登子仲遠為宋眀帝府尉廢帝景和中明帝¶
　疑防賓客故人無到門者惟仲遠朝謁不替明帝即¶
　位曰卿可謂疾風知勁草¶
王導指周顗腹曰此中何所有¶
周顗指顧和心曰此中何所有¶
　晉書王導甚重周顗嘗枕顗膝而指其腹曰卿此中¶
　何所有也荅曰此中空洞無物然足容卿輩數百人¶
　又周顗過顧和指和心曰此中何所有和徐應曰此¶
<pb:KR3k0051_WYG_019-57b>¶
　中最是難測地顗入謂王導曰卿州吏中有一令僕¶
　才導亦以為然¶
辛毗曰吾之立身自有本末¶
蕭引曰吾之立身自有本末¶
　魏志時中書監劉放令孫資見信于主制斷時政大¶
　臣莫不交好而辛毗不與徃來毗子敞諫曰今劉孫¶
　用事衆皆應附大人宜小降意和光同塵不然必有¶
　謗言毗正色曰主上雖未稱聰眀不為闇劣吾之立¶
<pb:KR3k0051_WYG_019-58a>¶
　身自有本末就與劉孫不平不過令吾不作三公而¶
　已何危害之有焉有大丈夫欲為公而毁其高節者¶
　邪¶
　陳書時殿内朋主吳璡及宦官李善度蔡脫兒等多¶
　所請屬蕭引一皆不許引族子宻時為黄門郎諫引¶
　曰李蔡之勢在位皆畏憚之亦宜小為身計引曰吾¶
　之立身自有本末亦安能為李蔡改行就令不平不¶
　過觧職耳吳璡竟作飛書李蔡證之坐免¶
<pb:KR3k0051_WYG_019-58b>¶
饑則附人飽則颺去¶
饑則附人飽便高颺¶
　魏志陳登與曹公言待吕布如養鷹云饑則附人飽¶
　則颺去¶
　載記權翼諫苻堅許慕容垂至鄴曰垂猶鷹也饑則¶
　附人飽便高颺¶
吾少無宦情¶
我本無宦情¶
<pb:KR3k0051_WYG_019-59a>¶
　晉書王衍以太尉為太傅軍司及東海王越薨衆共¶
　推為元帥衍以賊冦鋒起懼不敢當辭曰吾少無宦¶
　情隨牒推移遂至于此今日之事安可以非才處之¶
　俄而舉軍為石勒所破¶
　南史司空禇彦回謂劉善明曰高尚之事乃卿從來¶
　素意今朝廷方相委待詎得便學松喬邪善明荅曰¶
　我本無宦情既逢知己所以戮力驅馳天地廓清朝¶
　廷濟濟鄙吝既申不敢昧于富貴矣¶
<pb:KR3k0051_WYG_019-59b>¶
高明廣大不在于他在加之志¶
高明光大不在于它在加之意¶
　大戴禮君子思其不復者而先施焉親戚既殁雖欲¶
　孝誰為孝年既艾雖欲弟誰為弟故孝有不及弟有¶
　不時其此之謂與言不逺身言之主也行不逺身行¶
　之本也言有主行有本謂之有聞矣君子尊其所聞¶
　則高明矣行其所聞則廣大矣高明廣大不在于他¶
　在加之志而已矣¶
<pb:KR3k0051_WYG_019-60a>¶
　漢書董仲舒曰陛下并有天下海内莫不率服廣覽¶
　兼聽極羣下之知盡天下之美至徳昭然施于方外¶
　夜郎康居殊方萬里說徳歸誼此太平之致也然而¶
　功不加于百姓者殆王心未加焉曾子曰尊其所聞¶
　則高明矣行其所知則光大矣高明光大不在于它¶
　在乎加之意而已願陛下因用所聞設誠于内而致¶
　行之則三王何異哉(按能改齋漫録云董䇿既稱髙/而以明繼之矣豈可以復言光)¶
　(耶兼本書首尾一以聞為主知字非是雖仲舒亦稱/因用所聞以結之則知字其誤尤分明曽子書不顯)¶
<pb:KR3k0051_WYG_019-60b>¶
　(于世故董䇿無有知/其誤者不可不辨也)¶
有先生者有後生者有不生者¶
有先醒者有後醒者有不醒者¶
　韓詩外傳問者曰古之謂知道者曰先生何也猶言¶
　先醒也不聞道術之人則冥于得失不知亂之所由¶
　眊眊乎其猶醉也故世主有先生者有後生者有不¶
　生者昔者楚莊王謀事而居有憂色申公巫臣問曰¶
　王何為有憂也莊王曰吾聞諸侯之徳能自取師者¶
<pb:KR3k0051_WYG_019-61a>¶
　王能自取友者霸而與居不若其身者亡以寡人之¶
　不肖也諸大夫之論莫有及于寡人是以憂也莊王¶
　之徳宜君人威服諸侯日猶恐懼思索賢佐此其先¶
　生者也昔者宋昭公出亡謂其御曰吾知其所以亡¶
　矣御者曰何哉昭公曰吾被服而立侍御者數十人¶
　無不曰吾君麗者也吾發言動事朝臣數百人無不¶
　曰吾君聖者也吾外内不見吾過失是以亡也于是¶
　改操易行安義行道不出二年而美聞于宋宋人迎¶
<pb:KR3k0051_WYG_019-61b>¶
　而復之謚為昭此其後生者也昔郭君出郭謂其御¶
　者曰吾渴欲飲御者進清酒曰吾饑欲食御者進乾¶
　脯梁糗曰何備也御者曰臣儲之曰奚儲之御者曰¶
　為君之出亡而道饑渇也曰子知吾且亡乎御者曰¶
　然曰何以不諫也御者曰君喜道諛而惡至言臣欲¶
　進諫恐先郭亡是以不諫也郭君作色而怒曰吾所¶
　以亡者誠何哉御轉其辭曰君之所以亡者太賢曰¶
　夫賢者所以為存而亡者何也御曰天下無賢而獨¶
<pb:KR3k0051_WYG_019-62a>¶
　賢而以亡也伏軾而歎曰嗟乎夫賢人者如此乎于¶
　是身倦力解枕御膝而卧御自易以塊疎行而去身¶
　死中野為虎狼所食此其不生者也故先生者當年¶
　霸楚莊王是也後生者三年而復宋昭公是也不生¶
　者死中野為虎狼所食郭君是也¶
　賈子懐王問于賈君曰人之謂知道者為先生何也¶
　賈君對曰此博號也大者在人主中者在卿大夫下¶
　者在布衣之士乃其正名非為先生也為先醒也故¶
<pb:KR3k0051_WYG_019-62b>¶
　世主有先醒者有後醒者有不醒者昔楚莊王過申¶
　侯之邑申侯進飯日中而王不食申侯請罪曰臣齋¶
　而具食甚潔日中而不飯臣敢請罪荘王喟然歎曰非¶
　子之罪也吾聞之曰其君賢君也而又有師者王其¶
　君中君也而有師者伯其君下君也而羣臣又莫若¶
　者亡今我下君也而羣臣又莫若不榖恐亡國也吾¶
　聞之世不絶賢天下有賢而我獨不得若吾生者何¶
　以食為故莊王戰服大國義從諸侯戚然憂恐聖智¶
<pb:KR3k0051_WYG_019-63a>¶
　在身而自錯不肖思得賢佐日中忘食可謂眀君矣¶
　謂先寤所以存亡此先醒也昔宋昭公出亡至于境¶
　喟然歎曰嗚呼吾知所以存亡被服而侍立御者數¶
　百人無不曰吾君麗者外内不聞吾過吾是以至此¶
　吾困宜矣于是革心易行衣苴布食&KR0008;餕晝學道而¶
　夕講之二年美聞宋人車徒迎而復位卒為賢君謚¶
　為昭公既亡矣而乃寤所以存此後醒者也昔者虢¶
　君驕恣自伐謟諛親貴諫臣詰逐政治蹐亂國人不¶
<pb:KR3k0051_WYG_019-63b>¶
　服晉師伐之虢人不守虢君出走至于澤中曰吾渇¶
　而欲飲其御乃進清酒吾饑而欲食御進腵脯粱糗¶
　虢君喜曰何給也御曰儲之久矣何故儲之對曰為¶
　君出亡而道饑渇也君曰知寡人亡邪對曰知之曰¶
　知之何以不諫對曰君好謟諛而惡至言臣願諫恐¶
　先虢亡虢君作色而怒御謝曰臣之言過也為間君¶
　曰吾之亡者誠何也其御曰君弗知耶君之所以亡¶
　者以大賢也虢君曰賢人之所以存也乃亡何也對¶
<pb:KR3k0051_WYG_019-64a>¶
　曰天下之君皆不肖夫疾吾君之獨賢也故亡虢君¶
　喜據式而笑曰嗟乎賢固若是苦耶遂徒行而于山¶
　中居饑倦枕御膝而卧御易以塊自逃而去君遂餓¶
　死為禽獸食此已亡矣猶不悟所存亡此不醒者也¶
　故先醒者當時而伯後醒者三年而復不醒者枕土¶
　而死為虎狼食嗚呼戒之哉¶
　¶
　¶
<pb:KR3k0051_WYG_019-64b>¶
　¶
　¶
　¶
　¶
　¶
　¶
　¶
　駢志卷十九¶
