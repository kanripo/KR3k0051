# -*- mode: mandoku-view; -*-
#+TITLE: 駢志
#+DATE: 2015-08-24 23:32:56.581950
#+PROPERTY: ID KR3k0051
#+PROPERTY: BASEEDITION WYG    
#+PROPERTY: JUAN 卷十四
<pb:KR3k0051_WYG_014-1a>¶
欽定四庫全書¶
　駢志卷十四¶
　　　　　　　　　　　　明　陳禹謨　撰¶
　　庚部下¶
淘井安金¶
枯井湧泉¶
　御覧舜為父母淘井取金銀安罐中與父母　類林¶
　舜耕歴山歲不熟舜糶其母詣糴毎還錢與米問之¶
<pb:KR3k0051_WYG_014-1b>¶
　子也因相抱歸拭其父目尋自明堯聞而妻之　眞¶
　源賦舜糶於平陽中父認之乃拭其目目以光明¶
　曾參行孝枯井湧泉　本草曾子見益母而感　淮¶
　南曾子攀柩車引輴者為之上也¶
雙鯉輒出　　　　一魚踊出¶
雙鯉躍出¶
　後漢書姜詩妻龎盛之女也姑嗜魚膾又不能獨食¶
　夫婦常力作供膾呼鄰母共之舍側忽有涌泉毎旦¶
<pb:KR3k0051_WYG_014-2a>¶
　輒出雙鯉魚常以供二母之膳¶
　晉書王祥繼母朱氏常欲生魚時天寒氷凍祥解衣¶
　將剖氷求之氷忽自解䨇鯉躍出持之而歸¶
　又王延繼母卜氏遇之無道恒以蒲穰及敗麻頭與¶
　延貯衣其姑聞而問之延知而不言事母彌謹卜氏¶
　嘗盛冬思生魚敇延知而不獲杖之流血延尋汾叩¶
　凌而哭忽有一魚長五尺踊出氷上延取以進母卜¶
　氏食之積日不盡于是心悟撫延如己生¶
<pb:KR3k0051_WYG_014-2b>¶
埋兒得金¶
鬻兒得錢¶
　搜神記郭巨兄弟三人早喪父禮畢二弟求分以錢¶
　二千萬二弟各取千萬巨獨與母出居客舍夫婦傭¶
　賃以給供養居有頃妻産男巨念育兒妨事親一也¶
　老人得食喜分兒孫减膳二也乃于野鑿地欲埋兒¶
　得石葢下有金一釡中有冊書曰孝子郭巨黄金一¶
　釡以用賜汝于是名振天下¶
<pb:KR3k0051_WYG_014-3a>¶
　史系趙雋將𦵏母貧鬻其子質劑已定其後夣一人¶
　請曰小舍東有錢百萬乃自發之及旦雋自舍東手¶
　掘之果得錢符數焉¶
賜粟百石¶
賜米十斛¶
　晉書劉殷至孝掘地得粟十五鍾銘曰七年粟百石¶
　以賜孝子劉殷¶
　風俗通楊範採椹進母忽于地中得米十斛上有字¶
<pb:KR3k0051_WYG_014-3b>¶
　云米十斛賜孝子楊範以資給母¶
鍾期聞磬而悲¶
申喜聞歌而悲¶
　吕覽鍾子期夜聞擊磬者而悲使人召而問之曰子¶
　何擊磬之悲也答曰臣之父不幸而殺人不得生臣¶
　之母得生而為公家為酒臣之身得生而為公家擊¶
　磬臣不覩臣之母三年矣昔為舍氏覩臣之母量所¶
　以贖之則無有而身固公家之財也是故悲也鍾子¶
<pb:KR3k0051_WYG_014-4a>¶
　期嘆嗟曰悲夫悲夫心非臂也臂非椎非石也悲存¶
　乎心而木石應之故君子誠乎此而諭乎彼感乎已¶
　而發乎人豈必彊說乎哉¶
　又周有申喜者亡其母聞乞人歌于門下而悲之動¶
　于顔色謂門者納乞人之歌者自覺而問焉曰何故¶
　而乞與之語葢其母也故父母之于子也子之於父¶
　母也一體而兩分同氣而異息若草芥之有華實也¶
　若樹木之有根心也雖異處而相通隱志相及痛疾¶
<pb:KR3k0051_WYG_014-4b>¶
　相救憂思相感生則相懽死則相哀此之謂骨肉之¶
　親神出于中而應乎心兩精相得豈待言哉¶
搤臂呼子¶
聞歌識母¶
　論衡曾子出薪于野有客至而欲去曾母曰願留参¶
　方到即以右手搤其左臂曾子左臂立痛即馳至問¶
　母臂何故痛母曰今者客來欲去吾搤臂以呼汝耳¶
　又申喜夜聞其母歌心動開關問歌者為誰果其母¶
<pb:KR3k0051_WYG_014-5a>¶
童子持囊授虵膽¶
老人詣門貨粟漿¶
　晉書顔含次嫂樊氏因疾失明含課勵家人盡心奉¶
　養每日自嘗省藥饌察問息耗必簪屨束𢃄醫人疏¶
　方應湏蚦虵膽而尋求偹至無由得之含憂嘆累時¶
　嘗晝獨坐忽有一青衣童子年可十三四持一青囊¶
　授含含開視乃虵膽也童子逡廵出戸化成青鳥飛¶
　去得膽藥成嫂病即愈¶
<pb:KR3k0051_WYG_014-5b>¶
　南史陸襄母年將八十與蕭琛傅昭陸杲每月嘗遣¶
　存問加賜珍羞衣服襄母常卒患心痛醫方須三升¶
　粟漿時冬月日又逼暮求索無所忽有一老人詣門¶
　貨漿量如方劑始欲酬直無何失之時以襄孝感所¶
　致¶
枕邉得藥¶
園中得藥¶
　南史劉靈哲所生母嘗病靈哲躬自祈禱夣見黄衣¶
<pb:KR3k0051_WYG_014-6a>¶
　老公與藥曰可取此食之疾立可愈靈哲驚覺于枕¶
　間得之如言而疾愈藥似竹根於齋前種葉似鳬茈¶
　北史梁彦光七歲時父遇篤疾醫云餌五石可愈時¶
　求紫石英不得彦光憂悴不知所為忽於園中見一¶
　物彦光所不識怪而持歸即紫石英也親属咸異之¶
　以為至孝所感¶
冬中得瓜愈父病¶
冬月得瓜止母渇¶
<pb:KR3k0051_WYG_014-6b>¶
　孝子傳焦華父遺常病甚冬中思瓜華夣一人黄冠¶
　謂曰我聞子父病思瓜故送以助華拜受之及寤在¶
　手馨香非常父食而病愈¶
　後魏書王薦母病篤渇思瓜時冬月薦至深嶺値雪¶
　仰天而哭忽見巖石間青蔓離披有二瓜焉摘歸以¶
　進母渇遂止¶
母目即明¶
母目便開¶
<pb:KR3k0051_WYG_014-7a>¶
　南史宋初吳郡人陳遺少為郡吏母好食鐺底飯遺¶
　在役恒𢃄一嚢毎煮食輙録其焦以貽母後孫恩亂¶
　聚得數升恒𢃄自隨及敗逃竄多有餓死遺以此得¶
　活母晝夜泣涕目為失明遺還入戸再拜號咽母豁¶
　然即明¶
　北史閻元明孝著鄕閭太和五年除北隨郡太守元¶
　明以違離親養興言悲慕母亦慈念泣淚喪明悲號¶
　上訴許歸奉養一見其母母目便開¶
<pb:KR3k0051_WYG_014-7b>¶
墓前栽松無犯¶
甖中清蓮不萎¶
　晉書許孜親沒鎮宿墓所列植樹木亘五六里時有¶
　鹿犯其松栽孜悲嘆曰鹿獨不念我乎明日忽見鹿¶
　為猛獸所殺置于所犯栽下孜悵惋不已乃為作塚¶
　埋于隧側猛獸即于孜前自撲而死孜益歎息又取¶
　埋之自後樹木滋茂而無犯者積二十餘年　又舊¶
　唐書禇無量觧職廬于墓側其所植松栢時有鹿犯¶
<pb:KR3k0051_WYG_014-8a>¶
　之無量泣而言曰山中衆草不少何忍犯吾先塋樹¶
　哉因通夕守䕶俄有羣鹿馴狎不復侵害無量因此¶
　終身不食鹿¶
　南史齊宗室晉安王子懋年七歲時母阮淑媛嘗病¶
　危篤請僧行道有獻蓮華供佛者衆僧以銅甖盛水¶
　漬其莖欲華不萎子懋流涕禮佛曰若使阿姨因此¶
　和勝願諸佛令花竟齋不萎七日齋畢華更鮮紅視¶
　甖中稍有根鬚當世稱其孝感¶
<pb:KR3k0051_WYG_014-8b>¶
陶侃雙鶴¶
庾域雙鶴¶
　晉書陶侃以母憂去職常有二客來弔不哭而退化¶
　為雙鶴冲天而去¶
　梁書庾域母好鶴唳域在位營求孜孜不怠一且雙¶
　鶴來下論者以為孝感所致¶
雙鶴循翔廬側¶
雙鶴一旦下來¶
<pb:KR3k0051_WYG_014-9a>¶
　南史劉霽廬于墓側哀慟過禮常有雙白鶴循翔廬¶
　側¶
　又庾域為懐寧太守罷任還家妻子猶事井臼而域¶
　所衣大布餘俸專充供養母好鶴唳域在位營求一¶
　旦雙鶴來下論者以為孝感所致¶
鳥即悲鳴¶
犬亦悲號¶
　北史紐因性至孝父母䘮廬于墓側廬前生麻一株¶
<pb:KR3k0051_WYG_014-9b>¶
　髙丈許圍之合拱枝葉鬰茂冬夏恒青有鳥棲上因¶
　舉聲哭鳥即悲鳴¶
　又翟普林廬墓又不衣繒絮唯著單縗而已家有烏¶
　犬隨其在墓若普林哀臨犬亦悲號見者嗟異有二¶
　鵲巢其廬前栢樹入廬馴狎無驚懼¶
燕銜土¶
燕培城¶
　史記臨江閔王榮坐侵廟壖為宫上徵榮榮詣中尉¶
<pb:KR3k0051_WYG_014-10a>¶
　府中尉郅都責訊王王恐自殺𦵏藍田燕數萬銜土¶
　置塚上百姓憐之　又漢書王莽開哀帝母丁姬塚¶
　有燕數千銜土投其窟中¶
　崔鴻十六國春秋北凉沮渠蒙遜謂郎中劉昞曰仲¶
　尼何如人也昞曰聖人也遜曰卿知其外不知其内¶
　昔魯人有浮海而失津者至于澶洲見仲尼與七十¶
　子逰于海中與魯人一木杖令閉目乗之使歸告魯¶
　侯築城以偹㓂魯人出海投杖水中乃龍也具以狀¶
<pb:KR3k0051_WYG_014-10b>¶
　告魯侯不信俄而有羣燕數萬銜土培城魯侯信之¶
　大城曲阜訖而齊㓂至攻魯不克而還¶
相謂莫入賢人鄊¶
相誡勿犯孝子鄊¶
　魏志裴注任旐字子旟以至行稱漢末紅巾賊起天¶
　下饑荒人民相食冦到博昌聞旐姓字乃相謂曰宿¶
　聞任子旟天下賢人也今雖作賊那可入其鄊邪遂¶
　相率而去¶
<pb:KR3k0051_WYG_014-11a>¶
　北史華秋以孝聞後羣盗起常往來廬之左右咸相¶
　誠曰勿犯孝子鄊頼秋全甚衆¶
槐木再枝葉¶
荆樹重榮茂¶
　唐書長慶中虢州刺史蕭佑奏湖城縣永房鄉百姓¶
　閻酆五代同居家内一槐木再枝葉¶
　齊諧記京兆田眞兄弟三人共議分財生貲皆均平¶
　惟堂前一株紫荆樹共議欲斫三片明日就截之其¶
<pb:KR3k0051_WYG_014-11b>¶
　樹即枯死狀如火然真往見之大驚謂諸弟曰樹本¶
　同株聞將分斫所以顦顇是人不如木也因悲不自¶
　勝不復觧樹樹應聲榮茂兄弟相感合財寳遂為孝¶
　門眞仕至大中大夫　又陸機詩三荆歡同株¶
李次孫乳生湩¶
元徳秀乳流湩¶
　後漢李善字次孫南陽淯陽人本同縣李元蒼頭也¶
　建武中疫疾元家相繼死沒惟孤兒續始生數旬而¶
<pb:KR3k0051_WYG_014-12a>¶
　貲財千萬諸婢私共計議殺續分其財産善深傷李¶
　氏而力不能制乃潛負續逃去隱山陽瑕丘界中親¶
　自哺養乳為生湩(湩乳/汁也)推燥居濕偹嘗艱勤續雖在¶
　孩抱奉之不異長君有事輒長跪請白然後行之閭¶
　里感其行皆相率脩義¶
　唐書元徳秀不及親在而娶不肯㛰人以為不可絶¶
　嗣答曰兄有子先人得祀吾何娶為初兄子在襁褓¶
　䘮親無資得乳媼徳秀自乳之數日湩流能食乃止¶
<pb:KR3k0051_WYG_014-12b>¶
子産治鄭蒺藜不生¶
子産遺祠雉栢列秀¶
　梁冀别傳云子産治鄭蒺藜不生䲭梟不至¶
　水經注徑山上有子産墓累石為方墳墳東有廟並¶
　東北向鄭城杜元凱言不忘本際廟舊有一枯栢樹¶
　其塵根故株之上多生雉栢列秀清清¶
擊鳩之鸇低頭不敢仰視¶
殺人之虎低頭狀如震懼¶
<pb:KR3k0051_WYG_014-13a>¶
　論衡傳書稱魏公子之德仁惠下士兼及鳥獸方與¶
　客飲有鸇擊鳩鳩走廵于公子案下鸇追擊殺于公¶
　子之前公子恥之即使人多設羅得鸇數十枚責讓¶
　以擊鳩之罪擊鳩之鸇低頭不敢仰視公子乃殺之¶
　後漢童恢為不其令民嘗為虎所害乃設檻捕之生¶
　獲二虎恢聞而出咒虎曰天生萬物惟人為貴虎狼¶
　當食六畜而殘暴于人王法殺人者死傷人則論法¶
　若汝是殺人當垂頭伏罪自知非者當號呼稱寃一¶
<pb:KR3k0051_WYG_014-13b>¶
　虎低頭閉目狀如震懼即時殺之其一視恢鳴吼踊¶
　躍自奮遂令放釋　癸辛雜志燕京昔有一雄象甚¶
　大凡傷死數人官使殺之不得已乃明其罪象遂帖¶
　耳就殺凡得象油四十八大瓮¶
邴原邑落無虎患¶
胡昭部落無宼暴¶
　邴原别傳曰邴原到遼東遼東多虎原之邑落獨無¶
　虎患¶
<pb:KR3k0051_WYG_014-14a>¶
　髙士傳胡昭信行著于鄊黨建安十六年百姓聞馬¶
　超叛避兵入山者千餘家饑乏漸相刼畧昭常遜辭¶
　以觧是以宼難稍息衆咸宗焉故其所居部落中三¶
　百里無相侵暴者¶
政致甘露¶
政致甘泉¶
　東觀記沈豐字聖達為零陵太守為政慎刑重殺罪¶
　法詞訟初不歴獄嫌推不决一斷于口鞭杖不舉市¶
<pb:KR3k0051_WYG_014-14b>¶
　無刑戮僚友有過初不暴揚有智謀勇畧輙為談述¶
　曰太守所不及也到官一年甘露降芝草生¶
　北史房豹字中幹為樂陵太守風教脩理稱為仁政¶
　郡瀕海水味多鹹苦豹命鑿一井遂得甘泉遐邇以¶
　為政化所致豹罷歸後井味復鹹¶
川流暴起¶
津令縮水¶
　南史齊世祖為廣興相嶺南積旱遭水阻涸商旅不¶
<pb:KR3k0051_WYG_014-15a>¶
　通上部伍既至無雨而川流暴起遂得利渉¶
　魏書爾朱兆從河梁西渉渡掩襲京邑先是河邊人¶
　夢神謂已曰爾朱家欲渡河用爾作灅波津令為之¶
　縮水脉月餘夣者死及兆至有行人自言知水淺處¶
　往往表挿而導道焉忽失其所在¶
耿恭整衣拜井¶
李渾朝服祈井¶
　後漢書耿恭據疏勒城匈奴來攻恭遂于城下擁絶¶
<pb:KR3k0051_WYG_014-15b>¶
　澗水恭于城中穿井十五丈不得水吏士渇乏笮馬¶
　糞汁而飲之恭仰嘆曰聞昔貳師將軍拔佩刀刺山¶
　飛泉涌出今漢徳神明豈有窮哉乃整衣服向井再¶
　拜為吏士禱有頃水泉奔出衆皆稱萬歲乃令吏士¶
　揚水以示虜虜出不意以為神明遂引去¶
　北史魏李渾除海州刺史㑹土人共圍州城城中多¶
　石無井常食海水賊絶其路城内先有一池夏旱涸¶
　竭渾齋戒朝服而祈焉一朝天雨泉流涌溢賊以為¶
<pb:KR3k0051_WYG_014-16a>¶
　神應時駭散　又齊平鑒為懐州刺史魏將楊標來¶
　攻時先築之城糧仗未集素乏水南門内有大井隨¶
　汲即竭鑒具衣冠俯井而祝至旦而井泉涌溢有異¶
　于常合城取足揚示敵人將士旣睹非常勇氣自立¶
張熹積柴自焚¶
戴封積柴自焚¶
　桂陽先賢讚臨武張熹為平輿令時天下大旱熹躬¶
　禱不應乃積柴自焚火既燎天靈感應即㴻雨後建¶
<pb:KR3k0051_WYG_014-16b>¶
　張眀府祠水旱不節則禱¶
　水經注戴封為西華令遇天旱慨治功無感乃積柴¶
　坐其上以自焚火起而大雨暴至遠近嘆服永元十¶
　三年徵太常¶
䲭梟逃于絶漠¶
䲭梟不入城郭¶
　拾遺記堯在位七年䲭梟逃于絶漠¶
　水經注雩門南有雩壇壇髙三丈曾㸃所浴沂風舞¶
<pb:KR3k0051_WYG_014-17a>¶
　處也髙門一里餘道西有道兒君碑是魯陳君立昔¶
　曾參居此䲭梟不入城郭¶
松栢西靡¶
葭蘆南指¶
　皇覽云漢東平思王冢在無鹽人傳言王在國思歸¶
　京師後𦵏其冢上松栢皆西靡也¶
　五代史補漢髙祖為河南節度使天福十一年天下¶
　大水太原葭蘆茂盛最上一葉如旗狀皆南指焉眀¶
<pb:KR3k0051_WYG_014-17b>¶
　帝遂即帝位　又世宗在民間常與商頡跌販貨至¶
　江陵有卜者王處士世宗因頡跌氏同往問焉方布¶
　卦忽有一蓍躍出卓然而立卜者大驚曰吾家筮法¶
　十餘世矣嘗記曾祖以來遺言凡卜筮而蓍自躍出¶
　者其人貴不可言况又卓立不倒得非為天下之主¶
　乎遽起再拜世宗雖佯為詰責而私心甚喜¶
誦經土開械脱¶
誦經枷鎻自脱¶
<pb:KR3k0051_WYG_014-18a>¶
　晉書徐義為慕容永所獲械埋其足將殺之義誦觀¶
　世音經至夜中土開械脱于重禁之中若有人導之¶
　者¶
　北史河間邢摩納與盧景裕從兄仲禮據鄊作逆逼¶
　其同反以應西魏齊神武命都督賀拔仁討平之聞¶
　景裕經明行著驛馬特徵旣而舍之景裕之敗繫晉¶
　陽獄至心誦經枷鎻自脫¶
劉士湮誦經延母筭¶
<pb:KR3k0051_WYG_014-18b>¶
庾黔婁禮斗延父筭¶
　南史劉霽字士湮母明氏寢疾年已五十衣不觧𢃄¶
　者七旬誦觀音經數萬遍夜中感夣見一僧謂曰夫人¶
　筭盡君精誠篤至當相為申延後六十日餘乃亡¶
　又庾黔婁父易遘疾黔婁至夕毎稽顙北辰求以身代¶
　俄聞空中有聲曰徵君夀命盡不復可延汝誠禱既¶
　至政得至月末晦而易亡¶
誦經將刑唱停¶
<pb:KR3k0051_WYG_014-19a>¶
誦經臨刑刀折¶
　南史王𤣥謨傳太武軍至𤣥謨夜遁敗亡畧盡蕭斌¶
　將斬之沈慶之固諫乃止初𤣥謨始將見殺夣人告¶
　曰誦觀世音經千遍則免𤣥謨夣中曰何可竟也仍¶
　見授旣覺誦之千遍不輟忽傳唱停刑¶
　北史髙王時有人負罪當死夣沙門教誦經覺時如¶
　夣所誦千遍臨刑刀折主者以聞赦之此經遂行號¶
　曰髙王觀世音¶
<pb:KR3k0051_WYG_014-19b>¶
持金剛經免虎噬¶
誦金剛經免刀刺¶
　北夣𤨏言蜀路白衛嶺多虎豹噬人有選人京兆韋¶
　忘其名唐光化中調授巴南宰常念金剛經赴任至¶
　泥溪遇一女子著緋衣挈二子偕行同登此山前路¶
　嶺頭行者相駐呌譟見此女人乃赤狸大䖝也逡廵¶
　與韋分路而去韋終不覺葢持經之力也¶
　又成都府廣都縣人陳微自少年常誦金剛經與胥¶
<pb:KR3k0051_WYG_014-20a>¶
　姓馬者有隙一旦事故亡匿馬生揚言欲追捕之陳¶
　乃礪一匕首行坐相隨儻遇馬生必能刺之誓不受¶
　其拘執一日行于村路蓊薈間馬胥伏而掩之陳抽¶
　刀一揮馬生仰倒由是獲脫至前路方悟手之所揮¶
　乃刀鞘及歸所揮處刀刃宛在本不偕行馬胥亦無¶
　所傷¶
蛤現菩薩形¶
蚌現羅漢像¶
<pb:KR3k0051_WYG_014-20b>¶
　杜陽編文宗好食蛤蜊一日左右以方盤而進中擘¶
　不破裂者上疑其異乃焚香祝之俄頃自開中有二¶
　人形眉端秀體質悉偹螺髻瓔珞足履菡蓞謂之菩薩¶
　上遂置之於金粟檀香合以玉線覆之賜興善寺令¶
　致敬至㑹昌中毁佛舍遂不知所在　又酉陽編隋¶
　煬帝嗜蛤事稍同¶
　藝苑雌黄大觀中吳興邵宗益剖蚌將食中有珠現¶
　羅漢像偏袒右肩矯首左顧衣紋畢具僧俗創見遂¶
<pb:KR3k0051_WYG_014-21a>¶
　奉以歸慈感寺寺臨溪流建炎中憲副楊應誠與客¶
　傳玩之次不覺越檻躍入水中亟禱佛求之于煙波¶
　𣺌茫之中一索而獲葉少蘊曾公衮皆有詩賛之¶
放龜得侯¶
放龜得渡¶
　㑹稽後賢傳孔愉字敬康嘗至吳興縣餘干亭見人¶
　籠龜于路愉求買放之於溪中龜行至水反顧愉及¶
　封此亭侯而鑄印龜首廻屈三鑄不正有似昔龜之¶
<pb:KR3k0051_WYG_014-21b>¶
　顧靈徳應感如此愉悟乃取而佩焉¶
　續搜神記咸康中豫州刺史毛寳有一軍人于武昌市¶
　見人賣一白龜子長四五寸潔白可愛便買取持歸¶
　著瓮中養之日白大近欲尺許其人憐之持至江邉¶
　放水中視其去後邾城遭石季龍反毛寳棄豫州既¶
　赴江莫不沉溺于時所養龜人被鎧持刀亦同自投¶
　既入水中覺如墮一石上水裁至腰須臾浮出中流¶
　視之乃是昔所養白龜甲六七尺即送至東岸出頭¶
<pb:KR3k0051_WYG_014-22a>¶
　視此人徐㳺而去中江猶廻首數顧焉(又俱見/晉書)¶
八人求命¶
二人乞命¶
　續搜神記宗淵字叔林晉太元中為潯陽太守得十¶
　頭龜付厨曰毎日以二頭作臛其夜夣十丈夫皂衣¶
　袴褶叩頭求哀明夜復夣八人求命方悟乃放之後¶
　夣八人來謝¶
　梁書南郡太守劉之亨嘗夣二人姓李詣之乞命未¶
<pb:KR3k0051_WYG_014-22b>¶
　之觧也其明日有遺生鯉魚二頭者之亨曰夣中所¶
　感也放之又夣來謝恩云當令君延筭¶
羊因停殺跪拜¶
羊因請命跪伏¶
　南史王固嘗聘魏因宴饗際請停殺一羊羊于固前¶
　跪拜又宴昆明池魏人以南人嗜魚大設罟網固以¶
　佛法咒之遂一鱗不獲¶
　南唐書王載字元吉諸生醵㑹市羊以偹饌載夣一¶
<pb:KR3k0051_WYG_014-23a>¶
　羊前跪請命晨出見羊跪伏如所夣載以已緡償諸¶
　生而畜其羊¶
出一臠作羊鳴¶
入一臠作羊鳴¶
　續搜神記顧霈送客于昇平亭有道人在坐主當欲¶
　殺羊羊繩斷便走來就道人道人不能救旣行炙道¶
　人食炙下喉便自走行道人皮中痛毒不可忍呼醫¶
　針之破出故是一臠肉耳道人於是作羊鳴吐沫還¶
<pb:KR3k0051_WYG_014-23b>¶
　寺少時便死¶
　顔氏家訓王克為永嘉郡守有人餉羊集賔欲讌而¶
　羊䋲解來投一客先跪兩拜便入衣中此客竟不言¶
　之須臾宰羊為炙先行至客一臠入口便下皮内周¶
　行遍體痛楚呼呌方復說之遂作羊鳴而死¶
王懿因白狼得濟¶
穆崇因白狼免難¶
　南史王懿字仲徳與慕容垂戰敗被重創走暴雨莫¶
<pb:KR3k0051_WYG_014-24a>¶
　知津逗有一白狼至前仰天而號號訖銜仲徳衣因¶
　渡水仲徳隨後得濟¶
　北史初道武避窟咄難遣穆崇還察人心崇留馬與¶
　從者微服入其營㑹有火光為舂妾所識賊皆驚走¶
　崇求從者不得因匿坑中徐乃竊馬奔走宿于大澤¶
　有白狼向崇號崇覺悟馳隨狼奔遂免難道武異之¶
　命崇立祠子孫世奉焉¶
顔淵斬蛇¶
<pb:KR3k0051_WYG_014-24b>¶
子路烹鯷¶
　殷芸小說顔淵子路共坐于夫子之門有鬼魅求見¶
　孔子其目若曰其形甚偉子路失魄口噤不能言顔¶
　淵乃仗劍前斫其腰于是形化成蛇即斬之¶
　搜神記孔子厄于陳絃歌于館中夜有一人長九尺¶
　餘皂衣髙冠大叱聲動左右子貢進問何人邪便提¶
　子貢而挾之子路引出與戰于庭有頃未勝孔子察¶
　之見其甲車間時時開如掌孔子曰何不探其甲車¶
<pb:KR3k0051_WYG_014-25a>¶
　引而奮登子路如之沒手仆于地乃是大鯷魚也長¶
　九尺餘子路烹之其味滋美¶
神龜見夣于宋元¶
客龜見夣于佐髙¶
　龜筞傳宋元王二年江使神龜使於河至於泉陽漁¶
　者豫且舉網得而囚之置之籠中夜半龜來見夣于¶
　宋元王曰我為江使于河而幕網當吾路泉陽豫且¶
　得我我不能去身在患中莫可告語王有徳義故來¶
<pb:KR3k0051_WYG_014-25b>¶
　告訴¶
　車頻秦書苻堅建元十二年髙陸縣民穿井得龜大¶
　二尺六寸背文負八卦古字堅以石為池養之六十¶
　年而死取其骨以問吉凶名為客龜太卜佐髙夣客¶
　龜言我歸江南不遇死於秦曾於夣中自解曰龜三¶
　萬六千歲而終終必亡國之徵也¶
子胥揚濤¶
文種重水¶
<pb:KR3k0051_WYG_014-26a>¶
　吳越春秋吳王賜子胥屬鏤之劍而死乃取其屍盛以¶
　䲭夷之器投之于江中子胥因依潮來往蕩激崩岸¶
　又越王殺文種𦵏於國之西山𦵏一年伍子胥從海¶
　上穿山脇而持種去與之俱浮于海故前潮水審侯¶
　者子胥也後重水者大夫種也¶
子胥盃動酒盡¶
元廷執盃獻酬¶
　吳地記越軍於蘇州東南三十里三江口又向下三¶
<pb:KR3k0051_WYG_014-26b>¶
　里臨江北岸立壇殺白馬祭子胥盃動酒盡後因立¶
　廟北江上今其側有浦名壇浦¶
　北史夏侯夬字元廷與南人辛諶庾遵江文遥等終¶
　日聚㳺酣飲之際恒相謂曰人生局促何如朝露坐¶
　上相看先後間耳脱有先亡者於良辰美景靈前飲宴¶
　倘或有知庶共歆饗及夬亡後三月上已諸人相率至¶
　夬靈前仍共酌飲時日晚天隂室中㣲暗咸見夬在坐¶
　衣服形容不異平昔時執盃酒似若勸酬但無語耳¶
<pb:KR3k0051_WYG_014-27a>¶
子房跪老父¶
子房拜小兒¶
　漢書張良嘗從容步㳺下邳圯上有一老父衣褐至良¶
　所直墮其履圯下顧謂良曰孺子下取履良愕然欲毆¶
　之為其老乃彊忍下取履因跪進父以足受之笑去良¶
　殊大驚父去里所復還曰孺子可教矣後五日平明與¶
　我期此良因怪之跪曰諾五日平明良往父已先在怒¶
　曰與老人期後何也去後五日蚤㑹五日雞鳴往父又¶
<pb:KR3k0051_WYG_014-27b>¶
　先在復怒曰後何也去後五日復蚤來五日良夜半往有¶
　頃父亦至喜曰當如是出一編書曰讀是則為王者師後¶
　十年興十三年孺子見我濟北榖城山下黄石即我已¶
　真誥漢初有四五小兒路上畫地戲一兒歌曰著青帬¶
　入天門揖金母拜木公到復是隠言也時人莫知之唯¶
　張子房知之乃往拜之此乃東王公之玉童也所謂金¶
　母者西王母也木公者東王公也仙人拜王公揖金母¶
海神形醜不欲圖形¶
<pb:KR3k0051_WYG_014-28a>¶
忖留貌醜不欲圖容¶
　三齊略記始皇于海中作石橋海神為之竪柱始皇求¶
　為相見神曰我形醜莫圖我形當與帝相見乃入海四¶
　十里左右莫動手工人潛以脚畫其狀神怒曰帝負約¶
　速去始皇轉馬還前脚猶立後脚遂崩僅得登岸畫者¶
　溺死于海衆山之石皆傾注今猶岌岌東趣¶
　水經注石柱橋舊有忖留神象此神嘗與魯班語班令¶
　其神出忖留曰我貌狠醜卿善圖物容我不能出班於¶
<pb:KR3k0051_WYG_014-28b>¶
　是拱手與言曰出頭見我忖留乃出首班於是以脚畫¶
　地忖留覺之便還没水故置其象於水唯背以上立水¶
　上後董卓入關遂焚此橋魏武帝遂更修之橋三丈六¶
　尺忖留之象曹公乘馬見之驚又命下之¶
河伯婦　　　　山公嫗¶
江神婦¶
　史記西門豹為鄴令豹往到鄴㑹長老問民之所疾苦長¶
　老曰苦為河伯娶婦以故貧豹曰至為河伯娶婦時願三¶
<pb:KR3k0051_WYG_014-29a>¶
　老巫祝父老送女河上幸來告語之吾亦往送女皆曰¶
　諾至其時西門豹往㑹之河上三老官屬豪長者里父¶
　老皆㑹以人民往觀之者三二千人其巫老女子也已¶
　年七十從弟子女十人所皆衣繒單衣立大巫後西門¶
　豹曰呼河伯婦來視其好醜即將女出帷中來至前豹¶
　視之顧謂三老巫祝父老曰是女子不好煩大巫嫗為¶
　入報河伯得更求好女後日送之即使吏卒共抱大巫¶
　嫗投之河中有頃曰巫嫗何久也弟子趣之復以弟子¶
<pb:KR3k0051_WYG_014-29b>¶
　一人投河中有頃曰弟子何久也復使一人趣之復投¶
　一弟子河中凡投三弟子西門豹曰巫嫗弟子是女子¶
　也不能白事煩三老為入白之復投三老河中西門豹¶
　簮筆磬折嚮河立待良久長老吏傍觀者皆驚恐西門¶
　豹顧曰巫嫗三老不來還奈之何欲復使廷掾與豪長¶
　者一人入趣之皆叩頭叩頭且破額流血至地色如死¶
　灰西門豹曰諾且留待之須㬰須臾豹曰廷掾起矣狀¶
　河伯留客之久若皆罷去歸矣鄴吏民大驚恐從是以¶
<pb:KR3k0051_WYG_014-30a>¶
　後不敢復言為河伯娶婦(按洪容齋氏曰此事葢出/於一時雜傳記疑未必有)¶
　(實而六國表秦獻公八年初以君甥妻河言初者自/此年而始不知止於何時注家無說司馬正史記索)¶
　(隱乃云初以君主妻河謂嫁之河伯故魏俗猶為/河伯娶婦葢其遺風然則此事秦魏皆有之矣)¶
　後漢書浚遒縣有唐后二山民共祠之衆巫遂取百¶
　姓男女以為公嫗歲歲改易既而不敢嫁娶前後守¶
　令莫敢禁宋均乃下書曰自今以後為山娶者皆娶¶
　巫家勿擾良民于是遂絶　風俗通曰秦昭王使李¶
　氷為蜀守開成都兩江溉田萬頃神歲取童女二人¶
<pb:KR3k0051_WYG_014-30b>¶
　為婦氷以其女與神為婚經至神祠勸神酒酒杯恒¶
　澹澹氷厲聲以責之因忽不見良乆有兩牛鬬於江¶
　岸傍有間氷還流汗謂官屬曰吾鬬大極當相助也¶
　南向腰中正白者我綬也主簿刺殺北靣者江神遂¶
　死蜀人慕其氣决凡壯健者因名氷兒也¶
憤王祠¶
妬婦津¶
　南史吳興郡界有卞山山下有頃羽廟土人名為憤¶
<pb:KR3k0051_WYG_014-31a>¶
　王甚著靈驗相承云羽多居郡聽事因安牀幕為神¶
　坐前後二千石皆於聽拜祠以軛下牛充祭時蕭惠¶
　休事神謹遂得美遷蕭惠明盛于聽事設榻延賔見¶
　有張弓挾矢向之者旬日卒吕安人奉佛法不與神¶
　牛輙于㕔上設八關齋俄而牛死𦵏廟側安人尋亦¶
　死世並云神為之祟也迨蕭琛到郡著履登聽事聞¶
　室中有叱聲琛厲色曰生不能與漢祖争中原死據¶
　此聽事何也因遷之於廟並禁牛祀亦竟無他¶
<pb:KR3k0051_WYG_014-31b>¶
　酉陽雜爼云妬婦津相傳言晉太始中劉伯玉妻段¶
　氏字明光性妬忌伯玉嘗于妻前誦洛神賦語其妻¶
　曰娶婦得如此吾無憾焉明光曰君何與水神善而¶
　欲輕我吾死何愁不為水神其夜乃自沉而死死後¶
　七日托夣語伯玉曰君本願神吾今得為神也伯玉¶
　寤而覺之遂終身不復渡水有婦人渡此津者皆攘¶
　衣枉粧然後敢濟不爾風波暴發醜婦雖粧飾而渡¶
　其神亦不妬也婦人渡河無風浪者以為己醜不致¶
<pb:KR3k0051_WYG_014-32a>¶
　水神怒醜婦諱之無不皆自毁形容以塞嗤笑也故¶
　齊人語曰欲求好婦立在津口婦立水傍好醜自彰¶
自稱徐伯𤣥　　　　自稱甄舒仲¶
自稱孤竹君¶
　晉書殷仲堪㳺於江濵見流棺接而𦵏焉旬日間門¶
　前之溝忽起為岸其夕有人通仲堪自稱徐伯𤣥云¶
　感君之惠無以報也仲堪因問門前之岸是何祥乎¶
　對曰水中有岸其名為洲君將為州言終而沒至是¶
<pb:KR3k0051_WYG_014-32b>¶
　果臨荆州¶
　又鄒湛嘗見一人自稱甄舒仲餘無所言如此非一¶
　乆之乃悟曰吾宅西有積土敗瓦其中必有死人甄¶
　舒仲者予舍西土瓦中人也檢之果然厚加歛𦵏𦵏¶
　畢遂夣此人來謝¶
　地道志曰遼西人見遼水有浮棺欲破之語曰我孤¶
　竹君也汝破我何為因為立祠焉¶
李氷厲聲責江神¶
<pb:KR3k0051_WYG_014-33a>¶
文翁㧞劍擊江神¶
　風俗通李氷為蜀守時江神歲取二童女為婦氷以¶
　其女與神為婚經至神祠勸神酒酒杯恒澹澹氷厲¶
　聲以責之因忽不見¶
　水經注蜀有廻復水江神嘗流殺人文翁為守祠之¶
　勸酒不盡㧞劔擊之遂不為害¶
孝經愈病¶
易經却鬼¶
<pb:KR3k0051_WYG_014-33b>¶
　南史有病邪者問郭歡歡曰家有何書答曰惟有孝¶
　經而已歡曰可取仲尼居置病人枕邊恭敬之自差¶
　也而後病者果愈後人問其故答曰善禳惡正勝邪¶
　此病者所以差也¶
　北史權㑹夜出城東門獨乗一驢忽有二人一人牽¶
　頭一人隨後有似相助其廻動輕漂有異生人漸失¶
　路不由本道心甚怪之遂誦易經上篇第一卷不盡¶
　前後二人忽然離㪚㑹亦不覺墮驢迷悶至明始覺¶
<pb:KR3k0051_WYG_014-34a>¶
　方知墮處乃是郭外纔去家數里¶
阮瞻執無鬼論¶
阮脩持無鬼辯¶
　晉書阮瞻素執無鬼論物莫能難毎自謂此理足可¶
　以辯正幽明忽有一客通名詣瞻寒溫畢聊談名理¶
　客甚有才辯瞻與之言良乆及鬼神之事反覆甚苦¶
　客遂屈乃作色曰鬼神古今聖賢所共傳君何得獨¶
　言無即僕便是鬼于是變為異形須臾消滅瞻黙然¶
<pb:KR3k0051_WYG_014-34b>¶
　意色大惡¶
　又阮修好易老善清言嘗有論鬼神有無者皆以人¶
　死者有鬼修獨以為無曰今見鬼者著生時衣服若¶
　人死有鬼衣服有鬼邪論者服焉後遂伐社樹或止¶
　之修曰若社而為樹伐樹則社移樹而為社伐樹則¶
　社亡矣¶
狄仁傑毁滛祠一千七百所¶
李徳裕毁滛祠一千一十所¶
<pb:KR3k0051_WYG_014-35a>¶
　舊唐書狄仁傑充江南廵撫使吳楚之俗多滛祠仁¶
　傑奏毁一千七百所唯留夏禹吳太伯季札伍員四¶
　祠¶
　又李徳裕為淅西觀察使壯年得位銳於布政凡舊¶
　俗之害民者悉革其弊江嶺之間信巫祝惑鬼怪有¶
　父母兄弟厲疾者舉室棄之而去徳裕欲變其風擇¶
　鄕人有識者諭之以言繩之以法數年之間弊風頓¶
　革屬郡祠廟按方志前代名臣賢后則祠之四郡之¶
<pb:KR3k0051_WYG_014-35b>¶
　内除滛祠一千一十所又罷私邑山房一千四百六¶
　十以清冦盜人樂其政優詔嘉之¶
築歲見怪¶
掘歲得禍¶
　酉陽雜爼工部員外張周封當築墻于太嵗上一夕¶
　盡崩且意其基虗工不至率莊客指揮復築之髙未¶
　數尺炊者驚呌曰怪作矣遽視之飯數斗悉躍入地¶
　著墻勻若&KR0345;子無一粒重者矗墻之半如界焉因謁¶
<pb:KR3k0051_WYG_014-36a>¶
　巫酹地謝之亦無他異¶
　廣異記上元末復有李氏家不信太歲掘之得一塊¶
　肉相傳云得太歲者鞭之數百當免禍害李氏鞭九¶
　十餘忽然騰上因失所在李氏家有七十二口死亡¶
　畧盡惟小薊公尚存李氏兄弟恐其家滅盡夜中令¶
　奴悉作鬼裝束刼小薊便藏之惟此子得存其後襲¶
　封薊公　又寧州有人亦掘得太歲狀類赤菌有數¶
　千眼其家不識移至大路遍問識者有胡僧驚曰此¶
<pb:KR3k0051_WYG_014-36b>¶
　太嵗宜速埋之其人遽送舊處經一年人死畧盡¶
　又酉陽雜爼萊州卽墨縣有王豐兄弟三人豐不信¶
　方位所忌嘗於大歲上掘坑見一肉塊大如斗蠕蠕¶
　而動遂填其坑肉隨填而出豐懼棄之經宿其肉長¶
　塞於庭兄弟奴婢數日内悉卒惟一女子存焉¶
晁良正掘太歲¶
董表儀掘太歲¶
　廣異記晁良正性剛不怖鬼毎年常掘太歲地掘後¶
<pb:KR3k0051_WYG_014-37a>¶
　忽見一肉物良正打之三日送於河其夜使人視之¶
　三更後車馬甚衆來至肉所問太歲何故受此屈辱¶
　不讐報之太歲曰彼正榮華無奈之何暨明失所在¶
　傳載董表儀家在河沙塘東嘗欲撤屋掘土隂陽人¶
　云太歲居北方不可興工旣而掘深三尺許得肉塊¶
　漫漫然董惡之投諸河訖亦無禍¶
歲輸碪數千¶
歲上杼十枚¶
<pb:KR3k0051_WYG_014-37b>¶
　𤣥中記玉門之西有一國國中有山山上有祠廟國¶
　人歲歲出石碪數千輸廟中名曰霹靂碪給霹靂用¶
　從春雷出碪日滅至秋而盡¶
　華陽國志梓潼縣郡治有五婦山故蜀五丁士所拽¶
　虵崩山處也有善板祠一曰惡子民歲上雷杼十枚¶
　歲盡不復見云雷取去¶
以刀開心¶
以鑿開心¶
<pb:KR3k0051_WYG_014-38a>¶
　異苑鄭𤣥師馬融三載無聞融遣還𤣥過樹隂下假¶
　寐夣一人以刀開其心謂曰子可學矣於是寤而即¶
　返遂洞精典籍後東歸融曰詩書禮樂皆東矣¶
　舊唐書尹知章少勤學嘗夣神人以大鑿開其心以¶
　藥内之自是日益開朗盡通諸經精義尤明易及莊¶
　老𤣥言之學遠近咸來受業其有貧匱者知章盡其¶
　家財以衣食之　又北夣𤨏言唐劉瞻先婚李氏生¶
　一子即劉賛也相國薨後賛且孤㓜性甚魯鈍教其¶
<pb:KR3k0051_WYG_014-38b>¶
　讀書終不記憶其舅即李殷衡侍郎也以劉氏之子¶
　不可無後常加楚箠終不長進李夫人慈念不忍苦之¶
　歎其宿分也一旦不告他適無以訪尋聖善憶念淚¶
　如綆縻莫審其存亡數年方歸子母團聚且曰因入¶
　嵩山遇一白衣叟謂曰與汝開心將來必保聰明自¶
　是日誦一卷兼有文藻擢進士第梁時登朝充崇政¶
　院學士預時俊之流¶
以廣陵散授嵇中散¶
<pb:KR3k0051_WYG_014-39a>¶
以廣陵散傳賀思令¶
　晉書嵇康嘗㳺乎西洛暮宿華陽亭引琴而彈夜分¶
　忽有客詣之稱是古人與康共談音律辭致清辯因¶
　索琴彈之而為廣陵散聲調絶倫遂以授康仍誓不¶
　傳人亦不言其姓字後康將刑東市索琴彈之曰昔¶
　袁孝尼嘗從我學廣陵散吾毎靳固之廣陵散於今¶
　絶矣¶
　世說㑹稽賀思令善彈琴嘗夜在月中坐臨風鳴絃¶
<pb:KR3k0051_WYG_014-39b>¶
　忽有一人形貎甚偉著械有惨色在中庭稱善便與¶
　共語自云是嵇中散謂賀曰卿手下極快但放古法¶
　未偹因授以廣陵散遂傳之于今不絶　北史鄭述¶
　祖嘗夣人弹琴寤而寫得以為絶妙¶
廟神賜藥三丸¶
廟神賜金十餅¶
　北夣𤨏言閩從事崔員外(忘其/名)正直檢身幕僚所重¶
　奉幣湖湘復命在道逢㓂賊悉遭殺戮惟外郎於倉¶
<pb:KR3k0051_WYG_014-40a>¶
　皇中忽有人引路獲免驅馳遠路復患痁疾行邁之¶
　次難求藥餌途次延平津廟夣為廟神賜藥三丸服¶
　之驚覺頓愈¶
　又盧成書生張璟乾寧中以所業之桂州欲謁連帥¶
　張相至衡州大嘷灘捐舩上岸寢於江廟為廟神所¶
　責生以實對之神為改容延坐從容云有王立仁者¶
　罪合族誅廟神為其分疏奏於兵神無人作奏璟為¶
　草之既奏蒙允神喜以白金十餅為贈¶
<pb:KR3k0051_WYG_014-40b>¶
侍衛土偶皆泥濕如汗¶
廟中人馬脚盡有泥濕¶
　南史蕭猷封臨汝侯為吳興郡守性倜儻與楚王廟¶
　神交飲至一斛毎酹祀盡歡極醉神影亦有酒色所¶
　禱必從後為益州刺史侍中中䕶軍時江陽人齊茍¶
　兒反衆十萬攻州城猷兵糧俱盡人有異心乃遥禱¶
　請救是日田老逢一騎浴鐵從東方來俄有數百騎¶
　如風一騎過請飲田老問為誰曰吳興楚王來救臨¶
<pb:KR3k0051_WYG_014-41a>¶
　汝侯當此時廟中請祈無驗十餘日乃見侍衛土偶¶
　皆泥濕如汗者是月猷大破茍兒¶
　又曹景宗傳先是旱甚詔祈蔣帝神求雨十旬不降¶
　帝怒命載荻欲焚蔣廟並神影爾日開朗欲起火當¶
　神上忽有雲如織倐忽驟雨如㵼臺中宫殿皆自振¶
　動帝懼馳詔追停于是偹法駕將朝臣修謁是時魏¶
　軍攻圍將離蔣帝神報敕必許扶助既而無雨水長¶
　遂挫敵人神之力也凱旋之後廟中人馬脚盡有泥¶
<pb:KR3k0051_WYG_014-41b>¶
　濕當時並目睹焉¶
穆之出陌室壊¶
孝嗣移床壁崩¶
　南史劉穆之聞京城有呌聲晨出陌頭屬與信㑹直¶
　視不言者乆之反室壊¶
　又徐孝嗣初在率府晝卧齋北壁下夣兩童子遽云¶
　移公床孝嗣驚起聞壁有聲行數歩而壁崩壓牀¶
劉聰作遮須王¶
<pb:KR3k0051_WYG_014-42a>¶
韓禽為閻羅王¶
　載記劉聰子約死一指猶暖遂不殯殮及蘓言見元¶
　海於不周山經五日遂復從至崑崙山三日復返於¶
　不周見諸王公卿將相死者悉在宫室甚壯䴡號曰¶
　蒙珠離國元海謂約曰東北有遮須夷國無主乆待¶
　汝父為之汝父後三年當來來後國中大亂相殺害¶
　居家死亡畧盡但可永明軰十數人在耳汝且還後¶
　年當來見汝不乆約拜辭而歸道遇一國曰猗尼渠¶
<pb:KR3k0051_WYG_014-42b>¶
　餘國引約入宫與約皮囊一枚曰為吾遺漢皇帝約¶
　辭而歸謂約曰劉郎後來年必見過當以小女相妻¶
　約歸置皮嚢於機上俄而蘇使左右機上取皮嚢開¶
　之有一方白玉題文曰猗尼渠餘國天王敬信遮須¶
　夷國天王歲在攝提當相見也馳使呈聰聰曰若審¶
　如此吾不懼死也及聰死與此玉并𦵏焉　志林云¶
　劉聰聞當為遮須國王則不復懼死人之愛富貴有¶
　甚於生者月犯少㣲吳中髙士求死不得人之好名有¶
<pb:KR3k0051_WYG_014-43a>¶
　甚於生者¶
　北史韓禽拜凉州縂管俄徵還京恩禮殊厚無何其¶
　鄰母見禽門下儀衛甚盛有同王者母異而問之其¶
　中人曰我來迎王忽不見又有人疾篤忽驚走至禽¶
　家曰我欲謁王左右問何王曰閻羅王禽子弟欲撻¶
　之禽止之曰生為上柱國死作閻羅王亦足矣　酉¶
　陽雜爼大寧坊力者劄左膊曰生不怕京兆尹右膊¶
　曰死不怕閻羅王¶
<pb:KR3k0051_WYG_014-43b>¶
蔣濟子轉泰山録事¶
沈僧昭為泰山録事¶
　列異傳蔣濟為領軍其婦夣見亡兒涕泣曰兒為泰¶
　山伍伯憔悴困辱不可復言今太廟西謳士孫阿見¶
　召為泰山令願母為白侯屬阿令轉我得樂處明日¶
　暮復夣云新君明日日中當發願重啓侯何惜不一¶
　試驗之濟于是乃見孫阿具語其事阿不懼當死而¶
　喜得為泰山令惟恐濟言不信也曰不知賢子欲得¶
<pb:KR3k0051_WYG_014-44a>¶
　何職濟曰隨地下樂者與之濟欲速知其驗從領軍¶
　門至廟下十歩安一人以傳阿消息辰時傳阿心痛¶
　已時傳阿劇日中傳阿亡濟泣曰雖哀我兒之不幸¶
　且喜亡者有知後月餘兒復來語母曰已得轉為録¶
　事矣　按眞誥蔣濟為南山伯領二千兵¶
　南史沈僧昭别名法朗少事天師道士常以甲子及¶
　甲午日夜著黄巾衣褐醮於私室時記人吉凶頗有¶
　應驗自云為泰山録事幽司中有所收録必僧昭署¶
<pb:KR3k0051_WYG_014-44b>¶
　名　按眞誥荀顗為太山君取顧衆為泰山將軍用¶
　曹洪為司馬桓範為長史　蘓韶傳云劉孔才為太¶
　山公欲反北帝已誅滅之孔才即劉劭也又梅頥為¶
　豫章太守夣被召作太山府君克日便亡¶
天帝召為記¶
天帝取著棋¶
　唐李長吉集序長吉將死時忽晝見一緋衣人駕赤¶
　虯持一版書若太古篆或霹靂石文者云當召長吉¶
<pb:KR3k0051_WYG_014-45a>¶
　長吉了不能讀歘下榻叩頭言阿彌老且病賀不願¶
　去緋衣人笑曰帝成白玉樓立召君為記天上差樂¶
　不苦也　按舊唐書李賀字長吉手筆敏㨗尤長于¶
　歌篇其文思體勢如崇巖峭壁萬&KR0775;崛起當時文士¶
　從而效之無能髣髴者其樂府詞數十篇至于雲韶¶
　樂工無不諷誦¶
　北夣𤨏言唐僖宗朝翰林棊待詔滑生能棊品甚髙¶
　少逢敵手有一張小子年僅十四來謁覔棊請饒一¶
<pb:KR3k0051_WYG_014-45b>¶
　路滑生棊思甚遲沈吟良乆方下一子張生隨手應¶
　之都不介意仍于庭際取適候滑生更下又隨手著¶
　應之一旦黄宼犯闕僖皇幸蜀滑以待詔供職謀赴¶
　行在欲取金州路入辦裝挈家次張生曰不必前邁¶
　某非棊客天帝命我取公著棊請指揮家事滑生驚¶
　愕妻子啜泣奄然而逝他日京都共知也昔顔回卜¶
　商為地下脩文郎又李長吉為帝召撰樂府豈斯類¶
　邪所謂天帝者非北極天皇大帝也按眞誥又非北¶
<pb:KR3k0051_WYG_014-46a>¶
　方𤣥天黑帝道君此鬼都北帝以號鬼帝世人有功¶
　徳者地官得以辟請四明公之流是也召棊之命乃¶
　酆宫帝君乎¶
楊鑣與大姑作偶¶
光澤與太山作兒¶
　北夣𤨏言唐楊鑣収相之子少年為江西推廵優游¶
　外幕也屬秋祭請祀大姑神西江中有兩山孤㧞號¶
　大者為大孤小者為小孤朱崖李太尉有小孤山賦¶
<pb:KR3k0051_WYG_014-46b>¶
　寄意焉後人語訛作姑姊之姑創祠山上塑像艷麗¶
　而風濤甚惡行旅憚之毎歲本府命從事躬祭鑣與¶
　於此行鑣悅大姑容偶有言謔浪祭畢廻舟而見空¶
　中雲霧有一女子容質甚麗俯就楊公呼為楊郞遜¶
　詞云家姊多幸蒙楊郎採顧便希回橈以成禮也故¶
　來奉迎𢎞農驚怪乃曰前言戲之耳小姑曰家姊本¶
　無意輙慕君子而楊郞自發言茍或中輟立恐不利¶
　于君𢎞農憂惶遂然諾之懇布從容一月處理家事¶
<pb:KR3k0051_WYG_014-47a>¶
　小孤亦許之楊生歸指揮訖倉卒而卒似有鬼神來¶
　迎也¶
　又登州節判史在徳郞中子光澤甚聰俊方脩舉業¶
　自别墅歸乗醉入太山廟謂神曰與神作第三兒得¶
　否自是歸家精神恍忽似有見召踰月而殂也¶
龜禍老桑¶
狸誤老表¶
　異苑曰孫權時永康縣有人入山遇一大龜即束之¶
<pb:KR3k0051_WYG_014-47b>¶
　以歸龜便言曰游不量時為君所得擔者怪載出欲¶
　上吳王夜宿越里䌫船於大桑樹宵中樹忽呼龜曰¶
　元緒奚事爾也龜曰行不擇日今方見烹雖盡南山¶
　之樵不能潰我樹曰諸葛元遜識性淵長必致相困¶
　令求如我之徒計將安泊龜曰子明無多辭既至建¶
　業權將煮之燒柴萬車諸葛恪曰然以老桑乃熟獻¶
　人仍說龜言權使伐桑取煑之即爛¶
　續齊諧記張華為司空于時燕昭王墓前有一斑狸化¶
<pb:KR3k0051_WYG_014-48a>¶
　為書生欲詣張公過問墓前華表曰以我才貎可得¶
　見司空邪華表曰子之妙觧無為不可但張公制度¶
　恐難籠絡出必遇辱殆不得返非但喪子千年之質¶
　亦當深誤老表狸不從遂詣華見其容止風流雅重¶
　之於是論及文章聲實華未嘗勝次復商畧三史探¶
　貫百氏包十乗洞三才華無不應聲屈滯乃歎曰明¶
　公當尊賢容衆嘉善矜不能奈何憎人學問墨子兼¶
　愛其若是耶言卒便退華乃使人防門不得出旣而¶
<pb:KR3k0051_WYG_014-48b>¶
　又問華曰公門置兵甲蘭錡當是疑僕邪恐天下之¶
　人巻舌而不談知謀之士望門而不進深為明公惜¶
　之華不答使人防禦甚嚴豐城令雷煥博物士也謂¶
　華曰聞魅鬼忌所别者數百年物耳千年老精不復¶
　能别惟千年枯木照之則形見昭王墓前華表已當¶
　千年使人伐之至聞華表言曰老狸不自知果誤我¶
　事於華表穴中得青衣小兒長二尺餘使還未至洛¶
　陽而變成枯木遂然以照之書生乃是一斑狸茂先¶
<pb:KR3k0051_WYG_014-49a>¶
　歎曰此二物不値我千年不復可得¶
撥糞是金¶
遺糞皆銀¶
　湘中記云長沙西南有金牛巖漢武時有一田父牽¶
　赤牛告漁人欲渡江漁人云船小豈勝得牛田父曰¶
　但相容不重君船於是人牛俱上及半江牛糞於船¶
　田父曰以此相贈既渡漁人怒其汚船以橈撥糞棄¶
　水欲盡方覺是金訝其神異乃躡之但見人牛入嶺¶
<pb:KR3k0051_WYG_014-49b>¶
　隨而掘之莫能及也今掘處猶存¶
　酉陽雜爼漢建武二十一年有人騎白牛蹊人田田¶
　父訶詰之乃曰吾北海使將看天子登封遂乗牛上¶
　山田父尋至山惟見牛跡遺糞皆為銀明年世祖封¶
　禪¶
五羊負糓¶
五羊銜糓¶
　南部新書吳脩為廣州刺史未至州有五仙人騎五¶
<pb:KR3k0051_WYG_014-50a>¶
　色羊負五榖而來今州㕔梁上畫五仙人騎五色羊¶
　為瑞故廣南謂之五羊城(與番禺/雜記同)¶
　廣州記六國時廣州屬楚髙固為楚相五羊銜穀至¶
　其庭以為瑞因以五羊名其地¶
馬鬼¶
鵞鬼¶
　抱朴子按九鼎記及青靈經言人物之死俱有鬼也¶
　馬鬼常以晦夜出行狀如炎火¶
<pb:KR3k0051_WYG_014-50b>¶
　吳志注景帝有疾使巫視鬼欲試之乃殺一鵞埋之¶
　於苑中駕屋施牀几以婦人服物著上乃使巫視之¶
　若能說此冢中婦形狀者加賞此巫視日竟晝夕無¶
　所道帝催問之急乃曰實不見有鬼但見一頭白鵞¶
　在墓上所以不即白疑是鬼神變化而作定無復改¶
　易不知何如景帝乃厚賜之¶
鯀化黄熊¶
鯀化𤣥魚¶
<pb:KR3k0051_WYG_014-51a>¶
　春秋傳縣化為黄熊入於羽淵¶
　拾遺記鯀自沉於羽淵化為𤣥魚時揚鬚振鱗横脩¶
　波之上見者謂為河精　梁蕭綺録曰在山變為熊¶
　入水化為魚也¶
白龍飲水¶
赤龍據案¶
　唐太宗未建義時常飲酒醉卧劉文静家文静坐樓¶
　上見宅南大池中有白龍下飲水池中大魚皆躍上¶
<pb:KR3k0051_WYG_014-51b>¶
　岸以百數良乆乃隱家人共見極驚駭太宗睡覺謂¶
　文静云醉中渇甚夣入公家池中飲水極清泠快意¶
　文静視其體尚猶濕也¶
　唐𤣥宗臨潞州景龍二年四月十七日在㕔事假寐¶
　白鶴觀道士宋大辨等三十人同見赤龍據案又㣲¶
　時嘗至洛陽令崔日知宅崔設饌未熟明皇因寢庭¶
　前一架藤花初開日知見巨蛇食藤花逡廵不見上¶
　覺曰饑甚夣中食藤花甚美日知知他日啓聖之驗也¶
<pb:KR3k0051_WYG_014-52a>¶
萇𢎞之血化為碧¶
淮隂之血漬為草¶
　莊子萇𢎞死於蜀藏其血三年而化為碧　又台州¶
　志王貞婦為元兵所刼至嵊縣清風嶺齧指出血書¶
　字山石投崖死血漬石間天且隂即墳起如始書¶
　永新志譚節婦趙氏被元兵併其子殺之血漬禮殿¶
　間八磚上宛然一婦人抱嬰兒狀或磨以沙石不滅¶
　又煆以火益顯至今如初¶
<pb:KR3k0051_WYG_014-52b>¶
　地理志未央殿東北二里許盖鐘室故處有丈餘隙¶
　地草色皆殷赤傳是韓淮隂血漬而然¶
竊窺乃大蛇¶
外窺乃巨龜¶
　晉書杜預初在荆州因宴集醉卧齋中外人聞嘔吐¶
　聲竊窺于户止見一大蛇垂頭而吐¶
　北夣𤨏言歸登尚書毎浴必屏左右或有自外窺之¶
　乃巨龜也又榮陽(崔魏/公鉉)因醉眠左右見一白者葢杜¶
<pb:KR3k0051_WYG_014-53a>¶
　南蛇也¶
牛哀化虎¶
左飛化虎¶
　淮南子昔公牛哀轉病也七日化為虎其兄掩户而¶
　入覘之則虎搏而殺之是故文章成獸爪牙移易志¶
　與心變神與形化方其為虎也不知其嘗為人也方¶
　其為人不知其且為虎也二者代謝舛馳各樂其成¶
　形狡猾鈍惛是非無端孰知其所萌夫水嚮冬則凝¶
<pb:KR3k0051_WYG_014-53b>¶
　為氷氷迎春則泮而為水氷水移易於前後若周員¶
　而趨孰暇知其所苦樂乎¶
　交州記龍編縣功曹左飛曾化為虎數月還作吏既¶
　言其化亦化無不在牛哀易虎不識厥兄當其革狀¶
　安知其譌變哉　按髙誘氏云人化為虎者便還食¶
　人食人因作眞虎不食人者更復化為人(評曰牛哀/之事載之)¶
　(往牒非一初嘗怪之及覩譚子化書而爽然釋也其/言曰至婬者化為婦人至暴者化為猛虎心之所變)¶
　(不得不變嗟乎世有至暴者即靦/然而人靣哉人固以乳虎目之矣)¶
<pb:KR3k0051_WYG_014-54a>¶
江夏黄氏化黿入深淵¶
丹陽宣氏化黿入遠潭¶
　後漢靈帝時江夏黄氏之母浴而化為黿入於深淵¶
　其後時出見初浴簮一銀釵及見猶在其首¶
　晉書孫皓寳鼎元年丹陽宣騫母年八十因浴化為¶
　黿兄弟閉户衛之掘堂上作大坎實水其中黿入坎¶
　游戲一二日恒延頸外望伺戸小開便輪轉自躍入¶
　於逺潭遂不復還¶
<pb:KR3k0051_WYG_014-54b>¶
靳尚作一大蟒¶
郄后謫為大蟒¶
　攝山記楚大夫靳尚以讒殺屈原為天所譴作一大¶
　蟒穴在山後人為之立廟¶
　梁武讖序郄氏梁武帝后也崩數月帝居寢殿聞外¶
　騷窣聲視之乃見一蟒盤躃上殿睒睛呀口向帝帝¶
　驚駭蹶起曰宫殿嚴警非爾類所生之處豈妖孽欲¶
　祟朕耶蛇人語曰蟒昔郄氏也妾以生存嫉妬損物¶
<pb:KR3k0051_WYG_014-55a>¶
　害人死以是罪謫為蟒耳¶
　¶
　¶
　¶
　¶
　¶
　¶
　¶
<pb:KR3k0051_WYG_014-55b>¶
　¶
　¶
　¶
　¶
　¶
　¶
　¶
　駢志卷十四¶
